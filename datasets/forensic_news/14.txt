Hatalı anestezi davası AİHM’e taşınacak
KONYA’da 6 yıl önce 2 yaşındayken, dönemin SSK Konya Meram Hastanesi’nde kalça çıkıklığı nedeniyle ameliyat olan Sevgi Öz (8), iddiaya göre anestesi hatası nedeniyle bitkisel hayata girdi.

Halen bitkisel hayatta yaşamını sürdüren Sevgi Öz’ün babası Muammer Öz, ameliyata katılan sağlık görevlileri hakkında dava açtı. Konya 3’üncü Ağır Ceza Mahkemesi’nin verdiği para cezasını, temyize taşıdı. Davayı inceleyen Yargıtay 5’inci Ceza Dairesi’de yerel mahkemenin verdiği kararı bozdu. Bugün, yeniden görülmeye başlanan davanın ilk duruşmasında karar çıktı ve sanıklar toplam 229 YTL para cezasına çarptırıldı. Baba Öz, “Kızım gözümün önünde eriyip gidiyor. Avrupa İnsan Hakları Mahkemesi’ne müracaat edeceğim” dedi.

Konya 3’ncü Ağır Ceza Mahkemesi’ndeki duruşmada Muammer Öz, kızı Sevgi öz ve avukatları ile sanık ve sanık avukatları hazır bulundu. Mahkeme heyeti duruşmada, ameliyatı gerçekleştiren ortopedist Dr. İbrahim Baran'ın beraatine karar verirken, anestezi uzmanı Rahime Orhan’ı 153 YTL, anestezi teknisyeni İlyas Demirci’yi 76 YTL para cezasına çarptırdı. Mahkeme heyeti, küçük kızın bitkisel hayata girmesi nedeniyle beraat ettirdiği Dr. Baran’a, ameliyat için babadan para aldığı iddiasıyla 10 hapis cezası vererek, cezayı erteledi. 

Bir sendikada yönetici olan Muammer Öz, kızı Sevgi Öz’ün 14 Ekim 2002 tarihinde SSK Konya Meram Hastanesi’nde kalça çıkıklığı nedeniyle ameliyat olduğunu belirterek şunları anlattı:
“Ameliyat sırasında anestezi hatası yüzünden kızımın yaklaşık 5 dakika kalbi durmuş. Beynine oksijen gitmemesi sonucu bitkisel hayata girdi. O gün bugündür de bitkisel hayatta yaşamını sürdürüyor. Bunun üzerine ben ameliyatta görev olan sağlık görevlileri hakkında suç duyurusunda bulundum. Yüksek Sağlık Şurası, 8/3 anestezi hatası, 8/5’de diğer sebeplerden diye karar verdi. Bu karar üzerine Konya 3’üncü Ağır Ceza Mahkemesi, ameliyatı gerçekleştiren ortopedist İbrahim Baran’ı suçsuz buldu, Antestesi Uzmanı Rahime Orhan’a 8/2 kusurdan 6 ay hapis cezası verdi. Sonra bu ceza 153 YTL para cezasına çevrildi. 
Anestezi teknisyeni İlyas Demirci’de 8/1 kusur bulunduğundan 3 ay hapis cezası verildi, bu da 76 YTL para cezasına çevrildi. Ancak 8/5 olan diğer sebepler açıklanmadığı ve verilen cezaların yetersizliği nedeniyle Konya 3’üncü Ağır Ceza Mahkemesi’nin verdiği kararı 2005 yılında temziye gönderdim. Yargıtay, mahkema başkanının imzası eksik olduğu için kararı bozdu. 
Aynı karar mahkeme kararı tarafından imzalanarak yeniden gönderildi. Bu kez yine kararı 2006 yılında temyize gönderdim. Yargıtay 5’inci Ceza Dairesi’de yerel mahkemenin verdiği kararı bozduğuna dair karar verdiğini açıkladı. Dava, yerel mahkemede bugün yeniden görüldü. Fakat, bir dava bu kadar uzun sürmemelidir. Kızımın mağduriyeti henüz giderilmedi. Kızımı bu duruma düşüren insanlar cezalandırılmadı. Avrupa İnsan Hakları Mahkemesi’ne müracaat edeceğim.”
