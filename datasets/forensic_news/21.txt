DTP eski Başkanı"na 1 yıl 3 ay hapis

Hakkari’nin Yüksekova İlçesi’nde eski Belediye Başkanı Hetem İke’nin cenaze töreninde yaptığı konuşmadan dolayı hakkında ‘Terör örgütünün propagandasını yapmak’ suçundan dava açılan DTP eski Genel Başkanı Nurettin Demirtaş, Van 4. Ağır Ceza Mahkemesi tarafından 1 yıl 3 ay hapis cezasına çarptırıldı. 
DTP eski Genel Başkanı Nurettin Demirtaş, Hakkari’nin Yüksekova İlçesi’nde eski Belediye Başkanı Hetem İke’nin 27 Eylül 2007 tarihindeki cenaze töreninde, Türk Silahlı Kuvvetleri’nin PKK’ya yönelik yaptığı operasyonları eleştirmişti. Demirtaş’ın “Dokuz gencin üzerine 10 bin kişilik ordu gönderiyorlar. Bundan utanç duymuyorlar” şeklindeki açıklamaları nedeniyle Özel Yetkili Van Cumhuriyet Başsavcılığı’nca hakkında soruşturma başlatmıştı. Soruşturmanın ardından da Demirtaş hakkında, ‘Terör örgütünün propagandasını yapmak’ suçundan dava açılmıştı.
