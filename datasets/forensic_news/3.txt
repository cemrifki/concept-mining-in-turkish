Genç kız babasını vahşice öldürdü
Tokat"ta bir genç kız kendisine dövdüğüne söylediği babasının üzerine önce kızgın yağ attı, sonra da sopayla döverek öldürdü 

Tokat’ın Pazar ilçesinde, aile bireylerine kötü muamele yaptığı öne sürülen babasını üzerine kızgın yağ döktükten sonra sopayla vurarak öldürdüğü iddia edilen genç kız gözaltına alındı. 
AA muhabirinin aldığı bilgiye göre, ilçeye bağlı Üzümören beldesinde oturan ve eve sürekli sarhoş gelerek eşi ve çocuklarına kötü davranarak onları dövdüğü iddia edilen Muhittin A. (47), dün akşam da evine sarhoş geldi. Muhittin A’nın eşini ve çocuklarını yine dövmeye başladığı, bunun üzerine kızı Özlem A’nın (19) babasının üzerine mutfakta bulunan kızgın yağı döktüğü, daha sonra da başına vurarak öldürdüğü öne sürüldü. 
Muhittin A’nın cesedi otopsi yapılmak üzere Tokat Dr. Cevdet Aykan Devlet Hastanesine kaldırıldı. Olayın ardından ailenin 5 çocuğunun en büyüğü olduğu öğrenilen Özlem A. jandarma ekiplerince gözaltına alındı. 
Bu arada daha önce de aileyle ilgili 4 kez geçimsizlik nedeniyle jandarma tarafından işlem yapıldığı, bu konuda aile mahkemesinde açılan davanın sürdüğü öğrenildi.
