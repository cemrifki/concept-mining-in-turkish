AKP " li Çubuk Belediye Başkanı gözaltında 

ANKARA ' nın Çubuk İlçesi Belediye Başkanı AKP ' li Adem Tuğluca ile belediyede çalışan bazı yöneticiler polis ekipleri tarafından bu sabah evlerinden alınarak Ankara Emniyet Müdürülüğü ' ne götürüldü. Polis ekipleri, belediyedeki bilgisayarları da toplayıp, incelenmek üzere Ankara'a götürdü. 
İhaleye fesat karıştırdığı iddiasıyla partisinden ihraç edildikten 2 ay sonra mahkeme kararı ile yeniden AKP'ye dönen Belediye Başkanı Adem Tuğluca, bu sabah erken saatlerde oturduğu Cumhuriyet Mahallesi'ndeki evine gelen ekiper tarafından gözaltına alındı. Başkan Tuğluca ile birlikte Çubuk Belediye Başkan Yardımcısı Osman Aydos, Mali İşler Müdürü Osman Bal, Belediye İhale Komisyonu Başkanı İsmail Yıldırım, Fen İşleri eski Müdürü Eyüp Kocabaş, İmar İşleri Müdürlüğü'nde görevli memur Serdar Ersöz ile Yazı İşleri Müdürü Hikmet Metin da yine Ankara Emniyet Müdürlüğü ekipleri tarafından evlerinden alınarak Ankara Emniyet Müdürülğü'ne götürüldü. Ankara polisi, Çubuk Belediyesi'ndeki bazı bilgisayarları da gerekli incelemelerin yapılması için Ankara'ya götürdü. 
‘İhaleye fesat karıştırdığı' iddiasıyla hakkında soruşturma açılan ve hakkında açılan dava halen Çubuk Adliyesi'nde süren Belediye Başkanı Adem Tuğluca, AKP Merkez Yürütme Kurulu tarafından partiden ihraç edilmişti. İhraç kararına itiraz eden Başkan Tuğluca, daha sonra yine mahkeme kararı ile tekrar AKP'li olmuştu. Başkan Tuğluca'nın evinin önündeki garajda park halinde bulunan otomobiline bir süre önce kimliği belirsiz kişiler tarafından açılan ateşle 7 kurşun isabet etmişti
