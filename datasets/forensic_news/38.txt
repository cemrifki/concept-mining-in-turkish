Tuncay Güney'e terör örgütü üyeliğinden soruşturma

"Ergenekon" davasına bakan Mahkeme Heyeti, İstanbul Cumhuriyet Savcılığının, Tuncay Güney hakkında "terör örgütü üyesi olmak" suçundan yapılan soruşturmanın devam ettiğini bildirdiğini kaydetti. 
İstanbul 13. Ağır Ceza Mahkemesince görülen davada, Mahkeme Heyeti Başkanı Köksal Şengün, Tuncay Güney ile ilgili yapılan röportajlara ilişkin bazı televizyon kanallarına yazılan yazıya cevap verildiğinin görüldüğünü bildirdi. 
Başkan Şengün, silahlı ve silahsız terör örgütleri listesine ilişkin mahkemenin yazısına verilen bir cevapta da böyle bir liste bulunmadığının, fakat herhangi bir terör örgütüne ilişkin sorulması halinde, cevap verilebileceğinin bildirildiğini kaydetti. 
İstanbul Cumhuriyet Savcılığının da mahkemeye cevaben yazı yazdığını belirten Başkan Şengün, söz konusu yazıda, savcılığın, Tuncay Güney hakkında "terör örgütü üyesi olmak" suçundan soruşturmayı sürdürdüğünün bildirildiğini dile getirdi. 
Başkan Şengün, MİT’ten gönderilen başka bir yazıda da ilgili Cumhuriyet Savcılığınca bir kısım kişiler hakkında soruşturmanın gizli olarak yürütülmekte olduğunun bildirildiğini anlatarak, ayrıca 9 No’lu gizli tanık ile ilgili olarak tüm görüşmeleri içeren CD’nin de mahkemeye gönderildiğini kaydetti. 
Bu arada, avukat Hasan Basri Özbay da mahkeme heyetine, MİT tarafından hazırlandığı belirtilen, Ergenekon örgütünde adı geçen kişilere ilişkin şema konusunda ilgili savcılığa yazılan yazıya cevap gelip gelmediğini sordu. 
Başkan Şengün de savcılığın, bazı kişiler hakkında tahkikatın devam ettiğini bildirdiğini, ancak isim belirtilmediğini söyledi.(
