Rum mahkemesinden, evrim teorisi dersinin kaldırılmasına ret ,  
Rusya  da 16 yaşında bir öğrencinin, Darwin  in Evrim Teorisinin zorunlu ders olarak öğretilmesinin "haklarının ihlali ve inançlarına hakaret" olduğu gerekçesiyle açtığı davanın reddedildiği bildirildi. Rusya  da 16 yaşında bir öğrencinin, Darwin  in Evrim Teorisinin zorunlu ders olarak öğretilmesinin "haklarının ihlali ve inançlarına hakaret" olduğu gerekçesiyle açtığı davanın reddedildiği bildirildi. Rus haber ajansları, St. Petersburg  da mahkemede görülen duruşmada, hakimlerin başvuruyu reddettiğini belirterek, bununla ilgili gerekçeli kararın daha sonra açıklanacağını duyurdu.  Kızı Mariya adına mahkemeye başvuran Kiril Şrayber, mahkemenin kararı üzerine yaptığı açıklamada, böyle bir kararı beklediğini, ancak üst mahkemeye başvuracağını belirterek, "Görevimiz hala aynı, o da Darwin teorisini halletmek. İnsanlar sonsuza kadar Darwinizm saçmalığına inanmamalı" dedi.  Mariya ile babası, açtıkları davada, Darwinizmin okullarda öğretilmesinin yasaklanmasını talep etmediklerini, öğrencilerin hayatın başlangıcına ilişkin başka teorilerin de bulunduğunu öğrenme hakları bulunduğunu ifade etmişti.  Baba Şrayber, geçen ay yaptığı açıklamada, geçen yıl temmuz ayında davayı açmalarından sonra ciddi ayrımcılığa uğradıklarını ve tehdit mektupları aldıklarını belirterek, "Kızım iyi bir öğrenciydi. Ama davayı açtıktan sonra karnesinde 6 zayıf geldi. Elbette bazı zorluklar bekliyorduk, ama böylesini değil" demişti.  Kızının okuldan ve ülkeden ayrılarak Dominik Cumhuriyetine gittiğini, burada da emlak ve seyahat acentesinde iş bulduğunu belirterek, "Orada çalışan kardeşini ziyarete gitti ve iş buldu" diye konuşmuştu.  Darwin  in kendisi ve başkası tarafından ispatlanmamış bir teori ortaya attığını söyleyen Şrayber, "Bu yüzden okullar, çocuklara bunu tek bilimsel teori olarak dayatarak insanların seçim hakkını ihlal ediyor" ifadesini kullanmıştı.  Darwin teorisinin okullarda öğretilmesine karşı çıkan Rusya Ortodoks Kilisesi Başkanı Aleksi II de yaptığı açıklamada, "İnsanların maymunlardan geldiği teorisini dayatmak kabul edilemez bir şey" diyerek, aileye destek vermişti.  
