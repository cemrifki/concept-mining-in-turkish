DSP, Emek Kurultayı toplayacak ,  
DSP tarafından düzenlenen  Zenginlikte Sosyal Adalet İçin Emek Kurultayı , 25 Şubat Pazar günü Ankara  da yapılacak. DSP tarafından düzenlenen  Zenginlikte Sosyal Adalet İçin Emek Kurultayı , 25 Şubat Pazar günü Ankara  da yapılacak. DSP Genel Başkanı Zeki Sezer  in açış konuşmasıyla başlayacak kurultay, Büyük Anadolu Oteli  nde toplanacak.  Kurultaya Türk İş, Hak İş, DİSK, TİSK, Türkiye Kamu Sen, KESK, Memur Sen ve BASK olmak üzere 8 işçi, işveren ve memur konfederasyonunun genel başkanlarının katılması ve birer konuşma yapması bekleniyor.  İşçi ve memur sendikalarının genel başkanları ile şube başkanlarının da çağrıldığı kurultaya, ayrıca 81 ilden işçi, memur ve emekli temsilcileri davet edildi.  Kurultayda DSP il başkanları, genel merkez yöneticileri ve gençlik temsilcileri de hazır bulunacak.  Kurultaya davet edilenlerin sayısı 5 bini buluyor.  Bir süredir devam eden kurultay hazırlık çalışmalarında ve kurultayda ortaya çıkan görüşlerle, DSP  nin  iktidar programında  bu konuyla ilgili esaslarının oluşturulması amaçlanıyor.  Çalışma hayatının güncel sorunlarının tartışılacağı Emek Kurultayı  nda, iş sağlığı ve güvenliği, asgari ücret, kıdem tazminatı, emekçilere yönelik vergilerde adalet sağlanması, iş mahkemelerinin işleyişi, sendikal yasalarda yapılacak düzenlemeler, Yüksek Hakem Kurulu, Ekonomik ve Sosyal Konsey, sosyal güvenlik, istihdam ve mesleki eğitim, zorunlu istihdam, kayıt dışılıkla mücadele, kadın istihdamı, gençlerin istihdamı ve kamu görevlilerinin sendikal hakları konuları ele alınacak.  DSP, Emek Kurultayı  ndan hemen sonra tarım ve sanayi kurultayları düzenleyecek. Kurultayların kültür sanat, eğitim, adalet güvenlik ve sağlık alanlarında devam ettirilmesi planlanıyor.    İKTİDAR PROGRAMIMIZI BİRLİKTE HAZIRLIYORUZ    DSP Genel Başkanı Zeki Sezer, AA muhbirine yaptığı açıklamada, emeğin değerine özel önem vermekle birlikte, emekle sermayeyi birbirinin tamamlayıcısı olarak gördüklerini söyledi.  DSP  nin, emek sermaye ilişkisinde üretkenliğin geliştirilmesine ve bölüşümün hakça sağlanmasına büyük önem verdiğini ifade eden Sezer,  Üretimle paylaşımı bir bütün olarak değerlendiriyor, daha çok ve daha verimli üretmeyi ve hakça paylaşmayı birlikte hedef alıyoruz  dedi.  Ülkenin içinden geçtiği sıkıntılı sürecin aşılmasında verimlilik ve üretim artışının belirleyici rol oynayacağını belirten Sezer,  Türkiye  de üretim ve verimlilik artırılmalı ki işsizlik sorununun önüne geçilebilsin. Üretim ve verimlilik artırılmalı ki yoksulluk kader olmaktan çıksın. Daha çok üretip hakça paylaşmalıyız ki ekonomik sorunlarımız aşılabilsin, toplumsal barışımız güçlensin  diye konuştu.   DSP  nin iktidar yürüyüşünde  öncelikli hedeflerinden birinin bu nedenle  zenginlikte sosyal adalet  olarak ifade edildiğini söyleyen Sezer,  Bu anlayışla, iktidar programımızı halkımızla, sivil toplum kuruluşlarımızla birlikte hazırlıyoruz  dedi.
