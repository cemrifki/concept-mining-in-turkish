ABD askerine tecavüzden 100 yıl hapis cezası ,  
Irak  ta geçen yıl 14 yaşındaki bir kıza tecavüz edilip ailesiyle birlikte öldürülmesiyle ilgili açılan davada, bir Amerikan askeri 100 yıl hapis cezasına çarptırıldı. Irak  ta geçen yıl 14 yaşındaki bir kıza tecavüz edilip ailesiyle birlikte öldürülmesiyle ilgili açılan davada, bir Amerikan askeri 100 yıl hapis cezasına çarptırıldı.  ABD  nin Kentucky eyaletinde bulunan Fort Campbell  daki askeri mahkeme, Çavuş Paul Cortez  i (24) genç kızın ve ailesinin öldürülmesine karıştığı gerekçesiyle 100 yıl hapis cezasına mahkum etti.  Geçen ay yapılan duruşmada suçunu itiraf ederek idam cezasına çarptırılmaktan kurtulan Cortez  in avukatı, müvekkilinin sorumluluğu kabul etmek ve bu olayı arkasında bırakıp yaşamaya devam etmek istediğini belirtmişti.  Cortez, olaya karışmakla suçlanan 5 askerden suçunu itiraf eden ikinci asker olmuştu. Daha önce suçunu itiraf eden 23 yaşındaki Amerikalı asker James Barker ömür boyu hapse mahkum edilmişti.   OLAY   Irak  ın başkenti Bağdat  ın güneyindeki Mahmudiye  de 12 Mart 2006  da meydana gelen olayda 101. Hava Tümeni  nde görevli 5 asker, Iraklı ailenin evine girdiler.  İddianameye göre, askerlerden Steven Green, 14 yaşındaki Iraklı kız Abir Kasım El Cenebi  nin babasını, annesini ve küçük kız kardeşini öldürdü. Sonra James Barker, bir başka asker ve Green, kıza tecavüz ettiler ve kızı öldürdüler. Askerler, tecavüz izlerini ortadan kaldırmak için kızın cesedini yakmaya çalıştı.  Başlarda Iraklı militanların işlediği ileri sürülen cinayetler, Irak  ta büyük tepki çekmişti.  Olay, Irak  ta sivillere yönelik olarak yapıldığı iddia edilen saldırılar arasında en kötüsü olarak kabul ediliyor.  Olaya karışan 5 askerden diğer 3  ünün idam cezasına çarptırılabileceği belirtiliyor. 5 askerlik grubun lideri olarak görülen ve artık asker olmayan Steven Green, federal mahkemede, diğer iki asker Jesse Spielman ve Bryan Howard askeri mahkemede yargılanıyor. 
