Avukatlar eylem hazırlığında , 
 Avukatların, Ceza Muhakemesi Kanunu (CMK) kapsamında görevlendirilen avukatların alacaklarının ödenmemesi ve ödemelerin barolar yerine Cumhuriyet savcılıkları aracılığıyla yapılmasını öngören düzenlemeye tepki amacıyla eylem yapacakları bildirildi.  Avukatların, Ceza Muhakemesi Kanunu (CMK) kapsamında görevlendirilen avukatların alacaklarının ödenmemesi ve ödemelerin barolar yerine Cumhuriyet savcılıkları aracılığıyla yapılmasını öngören düzenlemeye tepki amacıyla eylem yapacakları bildirildi. Bursa Barosu Başkanı Asude Şenol, baro başkanlarının, Türkiye Barolar Birliği  nin (TBB) ev sahipliğinde yarın (24 Şubat) Ankara  da bir araya gelerek çeşitli sorunları tartışacaklarını söyledi.  Türk Ceza Kanunu (TCK), Türk Ceza Kanununun Yürürlük ve Uygulama Şekli Hakkında Kanun, CMK, Ceza ve Güvenlik Tedbirlerinin İnfazı Hakkında Kanun, CMK  nin Yürürlük ve Uygulama Şekli Hakkında Kanun ve Kabahatler Kanunu gibi kanunlarda bazı değişiklikler içeren 5560 sayı Kanunun 19 Aralık 2006 tarihinde yürürlüğe girdiğini hatırlatan Şenol, yürürlükte olmasına rağmen kanun kapsamında müdafi ve vekil görevlendirilmesi usullerini belirleyecek yönetmeliğin henüz hazırlanmaması nedeniyle uygulamada sorunlar yaşandığını vurguladı.  Şenol, CMK kapsamında görevlendirilen avukatlara, Adalet Bakanlığınca, TBB ve barolar aracılığıyla ödeme yapılması gerektiğini, ancak meslektaşlarının CMK ödeneklerini aylardır alamadıklarını savundu. TBB  nin, 1 Nisan 2006 tarihli toplantısında alınan karar doğrultusunda, baroların  müdafi vekil tayinini geçici olarak durdurma  eylemi yapmalarına rağmen sorunun devam ettiğini anlatan Şenol, bu yüzden avukatların binlerce YTL alacaklı olduğunu kaydetti.   CMK ÖDENEKLERİ TOPLANTI GÜNDEMİNDE   Bakanlığın, CMK ödeneklerinde, TBB ve baroları devreden çıkaran yeni düzenlemenin hazırlığını yaptığını öne süren Şenol, bu düzenlemeyle, daha önce TBB  ye, oradan da barolar kanalıyla CMK kapsamında görevlendirilen avukatlara yapılan ödemelerin, Cumhuriyet savcılıkları ve mahkemeler tarafından yapılmasının söz konusu olacağını belirtti. Şenol,  Baro Başkanları Toplantısı nda, CMK ödenekleri ile ilgili iki sorunun ele alınacağına işaret ederek, şunları söyledi:   Yeni düzenlemeyle, birlik ve barolar devreden çıkarılarak avukatların CMK ödeneklerini savcılıklardan almaları isteniyor. Bu düzenleme, avukatların ve baroların bağımsızlık ilkesine aykırıdır ve yasal değildir. Herhangi bir makamın avukatın ita amiri olamayacağına dair açık yasal hükümlere rağmen böyle bir düzenlemeye gidilmesini kabul etmemiz mümkün değildir. Bu nedenle yeni bir eylem gündemde. 24 Şubatta yapılacak Baro Başkanları Toplantısında eylem planı belirlenecek.   Bu arada, TBB  nin internet sitesinde yer alan toplantı duyurusunda, CMK kapsamında müdafi ve vekil olarak görev yapan avukatların toplam 112 milyon 593 bin 385 YTL tutarındaki alacaklarının bugüne kadar ödenmediği iddia edildi. 