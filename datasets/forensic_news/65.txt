Deprem davasına zamanaşımı yok
Yargıtay Ceza Genel Kurulu, 17 Ağustos 1999'da meydana gelen depremin ardından zamanaşımı nedeniyle verilen davanın ortadan kaldırılması kararını bozdu.

Genel Kurul, zamanaşımı süresinin başlangıcının depremin meydana geldiği veya ölümün gerçekleştiği tarihten itibaren alınması gerektiğine karar verdi. Depremin ardından Kocaeli'nin Karamürsel ilçesinde 2 apartmanın yıkılması sonucu 21 kişinin ölümü üzerine binaların müteahhidi Suphi Atay ve fenni sorumlusu Faik Recai Bayraktar hakkında açılan davada, Kocaeli 1. Ağır Ceza Mahkemesi, binanın 1990 tarihinde tamamlandığını, dava açılana kadar 5 yıldan fazla süre geçtiği için davanın zamanaşımına uğradığına karar vererek kamu davasını ortadan kaldırmıştı.
