Ankara 11. Ağır Ceza Mahkemesi, Türkiye Motorlu Taşıt İşçileri Sendikasının (TÜMTİS) bir kısmı eski 15 yönetici ve üyesinin, “suç işlemek için örgüt kurmak ve örgüte üye olmak”, “sendikal hakların kullanılmasının engellemek” ile “iş ve çalışma hürriyetini ihlal” suçlamalarıyla yargılandıkları dava dosyasını, karar için incelemeye aldı.


Sendika davasında karara doğru

Duruşmaya, sanıklardan TÜMTİS Ankara Şube Başkanı Nurettin Kılıçdoğan ile  Candan Genç, Halil Keten, Selahattin Demir, Cihan Türe, Binali Güney ve Metin  Eroğlu, bazı sanık avukatları ve müşteki Resul Halis katıldı.
Mahkeme Başkanı Hasan Şatır’ın, dosyaya giren yeni belgeleri  bildirmesinin ardından görüşü sorulan Cumhuriyet Savcısı Hakan Yüksel, 15 Haziran  2010’da verdiği esas hakkındaki görüşünü tekrarladığını belirtti. Sanıklar ve avukatları ise suçsuz oldukları yönünde daha önce verdikleri  savunmalarını yinelediklerini açıkladı. Mahkeme heyetinin yaptığı müzakerenin ardından, heyet değişikliği  sebebiyle, dosyanın karar için incelemeye alınmasının kararlaştırıldığı  belirtildi. Duruşma, bu sebeple ertelendi.
