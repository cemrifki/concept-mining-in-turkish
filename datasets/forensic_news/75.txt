"İrtica ile Mücadele" davasına gizli tanık dinleniyor

İrticayla Mücadele Eylem Planı" diye adlandırılan belgeye ilişkin görülen davanın 18’inci duruşması görülmeye başlandı. Dava kapsamında ilk kez dinlenecek olan gizli tanık ’Efe’ duruşma salonundan herkesin çıkarılması isteyerek, mahkeme heyetinin huzurunda ifade vermek istediğini söyledi. Mahkeme Başkanı Köksal Şengün de heyet ile birlikte gizli tanığın talebini değerlendirmek için duruşmaya ara verdi. Ardından kararını veren mahkeme heyeti basın mensuplarının ve izleyicilerinin dışarı çıkarılmasına karar vererek, gizli tanık Efe'yi dinlemeye başladı.


İstanbul 13. Ağır Ceza Mahkemesi’nce Silivri Ceza İnfaz Kurumları Yerleşkesi’ndeki salonda yapılan duruşmaya, tutuklu sanıklar Albay Dursun Çiçek ile Mehmet Deniz Yıldırım ve avukat Serdar Öztürk katıldı. Tutuksuz sanıklar Ufuk Akkaya, İlhami Ümit Handan ve Özel Yılmaz ile kırmızı bültenle aranmasına karar verilen Bedrettin Dalan ise duruşmaya gelmedi.
Mahkeme Başkanı Köksal Şengün duruşmaya katılan sanık ve avukatların tespitinin yapılmasının ardından gizli tanık "Efe" ve Abdullah Kaya’nın tanık sıfatıyla dinlenmesine karar verdi. Başkan Şengün, gizli tanık Efe’nin, duruşma salonunun arkasındaki gizli tanık odasında hazır bulunduğunu ve üye hakim Hüsnü Çalmuk’un da yanında bulunduğunu söyledi.
"TANIĞIN KİMLİĞİNİN DEŞİFRE OLMA İHTİMALİ VARDIR"
Duruşma salonunun arka bölümündeki tanık odasından konuşan gizli tanık ’Efe’ ifade vermeden önce mahkeme heyetinden bir talebi olduğunu belirtti. Duruşma salonunun boşaltılarak mahkeme heyetinin huzurunda ifade vermek istediğini belirten Efe, kimliğinin de deşifre olmamasını istedi. Başkan Köksal Şengün ise duruşma salonunun boşaltılmasının sadece izleyiciler ile sanıkların dışarı çıkarılması ile mümkün olabileceğini söyledi. Mahkeme Başkanı Köksal Şengün, gizli tanık Efe’ye avukatların huzurunda da ifade verip veremeyeceğini sordu. Tanık Efe de kimliğinin deşifre olmaması halinde avukatlar huzurunda da ifade verebileceğini belirtti. Görüşü sorulan savcılar Mehmet Ali Pekgüzel ve Nihat Taşkın, "Tanığın kimliğinin deşifre olma ihtimali vardır. Takdir mahkemenindir" dedi. Mahkeme heyeti talebi değerlendirmek üzere duruşmaya ara verdi.
GİZLİ TANIK EFE İLK KEZ ORTAYA ÇIKTI

İstanbul 13. Ağır Ceza Mahkemesi'nce Silivri Ceza İnfaz Kurumları Yerleşkesi'ndeki salonda yapılan "İrticayla Mücadele Eylem Planı" diye adlandırılan belgeye ilişkin görülen davada ilk kez 'gizli' tanık dinlenmeye başlandı. 
'Efe' isimli gizli tanık duruşma salonundan herkesin çıkarılmasını isteyerek, mahkeme heyetinin huzurunda ifade vermek istediğini söyledi. Mahkeme heyeti, gizli tanık "Efe"nin, kimliğinin deşifre edilmemesi şartıyla mahkeme heyetini huzurunda ifade vermek istediğine ilişkin talebini değerlendirdi. Tanığın talebini kabul eden mahkeme heyeti, tanık koruma kararı gereğince, izleyicilerin ve basın mensuplarının salondan çıkarılmasına karar verdi. 
GİZLİ TANIK KENDİSİNE AİT BİLGİLERİN BASINDA YER ALMASINI İSTEMİYOR
Mahkeme Heyeti Başkanı Köksal Şengün, gizli tanığın, mahkemeye sunduğu dilekçede, kendisinin ad, soyad ve diğer kimlik bilgilerinin kullanılmasını istemediğini belirtti. Dilekçeyi okuyan Şengün, gizli tanığa ait bilgilerin basında da yer almasını istemediğini kaydettiğini söyledi. 
SAVCI PEKGÜZEL TÜM SALONUN BOŞALTILMASINI İSTEDİ 
Cumhuriyet Savcıları Mehmet Ali Pekgüzel ve Nihat Taşkın, CMK ve tanık koruma kanunun ilgili maddeleri uyarınca duruşmada bulunma hakkı olan herkesin yani tüm salonun boşaltılarak gizli tanığın dinlenmesini talep etti. Mahkeme başkanı Köksal Şengün gizli tanık "Efe"nin, kimliğini açığa çıkaracak yayınların yasak olduğuna karar verildiğini belirtti. 
Mahkeme Başkanı Şengün, tanık koruma kararı gereğince, izleyicilerin ve basın mensuplarının salondan çıkarılmasına karar verildiğini ifade etti. İzleyiciler ve basın mensuplarının dışarı çıkarılmasının ardından gizli tanık Efe, mahkeme heyetinin huzurunda ifade vermeye başladı. Gizli tanık, avukatlar ve sanıkların da olduğu duruşmada mahkeme heyetinin huzurunda ifade vermeye başladı.
