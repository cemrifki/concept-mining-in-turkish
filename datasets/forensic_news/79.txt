Eski emniyet müdürüne 3 yıl hapis

VAN eski Emniyet Müdürü Şükrü Rafet Mert’e, ’resmi evrakta sahtecilik’ suçlamasından 3 yıl 4 ay hapis cezası verildi.

VAN eski Emniyet Müdürü Şükrü Rafet Mert’e, ’resmi evrakta sahtecilik’ suçlamasından 3 yıl 4 ay hapis cezası verildi. CHP eski Genel Başkanı Deniz Baykal’ın Van gezisi sırasında meydana gelen olaylarda ilgili ihmali olduğu gerekçesiyle hakkında soruşturma açılan Mert’in olay günü 39 polis görevlendirdiği, ancak 3 gün sonra 163 kişilik ikinci bir polis listesi hazırlayıp buna eski tarihi attığı belirlenmişti. 
CHP eski Genel Başkanı Deniz Baykal’a 2 Nisan 2010’da Van’a yaptığı gezi sırasında yumurtalı ve taşlı saldırı yapılmış, olaylarla ilgili de dönemin Van Emniyet Müdürü Şükrü Rafet Mert’in ihmali olduğu ileri sürülmüştü. Görevli polis sayısını daha yüksek gösterip, eski tarihi attığı ikinci bir görevlendirme evrağı hazırladığı iddia edilen Mert hakkında İçişleri Bakanlığı müfettişleri inceleme başlattı. Yapılan inceleme sonrası Mert’in olay günü 39 polis görevlendirdiği, ancak buna karşın 3 gün sonra 163 kişilik ikinci bir görevli polis listesi hazırlayıp buna ilk listenin hazırlandığı tarihi attığı belirlendi.
İçişleri Bakanlığı müfettişleri tarafından hazırlanan rapor doğrultusunda Van Cumhuriyet Savcılığı’nca Mert hakkında ’resmi evrakta sahtecilik’ suçlamasıyla iddianame hazırlandı. Van 1’inci Ağır Ceza Mahkemesi de iddianameyi kabul ederek, Mert’i 3 yıldan 8 yıla kadar hapis istemiyle yargılamaya başladı.
Van Emniyet Müdürü Şükrü Rafet Mert, yargılaması sürerken İçişleri Bakanlığı’nın yaklaşık bir yıl önceki Emniyet Müdürleri Kararnamesiyle merkeze alındı.
ESKİ MÜDÜRE HAPİS
Bugün Van 1’inci Ağır Ceza Mahkemesi’nde görülen üçüncü duruşmaya eski Emniyet Müdürü Şükrü Rafet Mert katıldı. Mert, üzerine atılı suçları kabul etmedi. Yaklaşık 40 dakika süren duruşma sonrası mahkeme heyeti, Mert’e TCK’nın 204/2. maddesi gereğince ’resmi evrakta sahtecilik’ suçlamasından 3 yıl 4 ay hapis cezası verdi. Mert’in avukatları cezaya itiraz edeceklerini açıkladı.
OLAY
Deniz Baykal’ın CHP Genel Başkanı olduğu dönemde İl Kongesi’ne katılmak 2 Nisan 2010’da Van’a gelmişti. Havaalanında karşılanan Baykal, kongrenin yapılacağı Sıhke Caddesi üzerinde bulunan Beyaz Saray Düğün Salonu’na geldiği sırada bir grubun taşlı, yumurtalı saldırısına uğramış ve bu olaydan sonra da CHP yöneticileri, salıdırıyı AK Parti’lilerin organize ettiğini ileri sürererek araştırılmasını istemişti.
Bu olaydan sonra İçişleri Bakanlığı 2 mülkiye müfetişini 7 Mayıs 2010’da Van’a gönderererek inceleme başlattı. Müfettişler yaptığı incelemenin ardından bir rapor hazırlandı. Müfettişler, gezi öncesi 39 polisin görevlendirildiğini, Van Emniyet Müdürlüğü’nün saldırıdan 3 gün sonra 163 kişilik ikinci bir liste hazırladığını ve buna ilk listenin hazırlandığı tarihin atıldığını saptadı. Müfettişlerin hazırladığı 17 sayfalık raporun ardından da savcılık olaya el koyarak soruşturma başlattı. Yapılan soruşturma sonrası hazırlanan iddianame Van 1. Ağır Caza Mahkemesi tarafından kabul edilerek Mert hakkında 29 Temmuz 2010’da dava açıldı
