Üniversitede 'iç çamaşırı' davası

İZMİR’deki Dokuz Eylül Üniversetisi’ne başka şehirden gelen kadın araştırma görevlisi N.D., iddiaya göre odasında yıkayıp, kuruması için çamaşır askılığına astığı külodunun görüntüsü çekip, internet sitesinde yayınlayan ve 6 erkek meslektaşına bin’er liralık manevi tazminat davası açtı.

Dava konusu olay, iddiaya göre Dokuz Eylül Üniversitesi yerleşkesinin misafir odasında geçen yıl meydana geldi. N.D., kendisi gibi araştırma görevlisi olan erkek meslektaşları A.S., A.A.S., F.E.O., E.E., T.S. ve H.S. ile misafirhaneye yerleşti. Bir internet sitesinde, odasında kuruması için çamaşır askılığına astığı külodunun da olduğu fotoğrafı gören kadın araştırma görevlisi, soluğu önce avukatının yanında daha sonra da mahkemede aldı.

BİN’ER LİRA TAZMİNAT İSTEDİ

Avukatı aracılığıyla İzmir Sulh Hukuk Mahkemesi’ne dilekçe veren N.D., bu olay yüzünden psikolojisinin bozulduğunu, camdan fotoğrafı çekip yayınlayan erkek meslektaşlarının yaptıklarının ahlaki açıdan büyük bir utanç olduğunu, bu nedenle her birinden biner lira olmak üzere toplam 6 bin lira tazminat istediğini belirtti.

BİLİRKİŞİ FOTOĞRAFI DOĞRULADI

Mahkeme tarafından görevlenderilen bilirkişinin hazırladığı raporda, olay yerinde yapılan incelemede, internette yayınlanan askılıktaki külot fotoğrafının, davalıların bulunduğu odalardan küçük bir fotoğraf makinesi ile çekildiği belirtildi.

N.D., mahkemede verdiği ifadede, mağduriyetinin giderilmesini istedi. Suçlamaları kabul etmeyen 6 araştırma görevllisi ise, fotoğrafı kendilerinin çekmediğini iddia etti. Duruşma, dosyadaki eksikliklerin giderilmesi için ertelendi.

