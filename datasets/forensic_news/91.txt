Bombaların sırrı çözülecek


Mahkeme 2007 yılınının Haziran'ında Ümraniye'de bulunan el bombalarıyla ilgili 4 yıl sonra yeni bir sorunun yanıtını bulmak için TSK'ya başvurmayı kararlaştırdı.


Ergenekon'un "a" sı olarak kabul edilen ve 1950 - 55 yıllarında üretildiğinin anlaşılmasının ardından mahkeme bu kez bu bomların envanter kayıtlarının olup olmadığını TSK'ya soracak.
* Ergenekon davasının "ağır" tanıkları   
* Danıştay 2. Dairesi Başkanı Kamuran Erboğa ile Ankara Cumhuriyet Başsavcı Vekili Hamza Keleş'in tanık olarak ifadeleri alınacak.
* Mahkemenin tanık olarak dinlenmesine karar verdiği bir başka isim, Kemalettin Gülen'in Fettullah Gülen’in yeğeni olduğu iddia ediliyor.
Birinci Ergenekon davasının 22 Nisan’da görülen duruşmasına ilişkin ara kararlar açıklandı. Davaya bakan 13. Ağır Ceza Mahkemesi, Danıştay saldırısına ilişkin olarak görgüsü ve beyanı bulunan Danıştay 2. Dairesi Başkanı Kamuran Erboğa’nın talimatla tanık olarak ifadesinin alınmasına karar verdi.
MUSTAFA BİRDEN’E ŞİKAYETÇİ OLUP OLMADIĞI SORULACAK 
Mahkeme heyeti, daha önce tanık olarak dinlenilmesine karar verilen Danıştay Başkanı Mustafa Birden ile Ayla Gönenç, Ayfer Özdemir ve Ahmet Çobanoğlu’nun şikayet, müdahele talepleri ve delillerin sorulması için Ankara Cumhuriyet Başsavcılığı’na talimat yazılmasına karar verdi. Heyet, Alparslan Arslan’ın teşhise elverişli fotoğraflarının da gönderilerek teşhis işlemi yaptırılmasına hükmetti. 
AVUKATA 16 DURUŞMA MEN 
Mahkeme, avukat Vural Ergül’e 16 celse duruşmadan men cezası verdi. Cezaya gerekçe olarak, “duruşma düzenini bozucu davranışlar ve gizli tanıkları dinlettirmemekö gösterildi. Ergül, gizli tanıkların dinleneceği tüm duruşmalardan da men edildi. Mahkeme ayrıca tutuklu sanık emekli Tuğgeneral Veli Küçük’ün de duruşmanın düzenini bozucu hareketlerde bulunmakta ısrar etmesi nedeniyle 3 duruşmadan men edilmesine karar verdi. 
KEMALETTİN GÜLEB TANIK OLARAK DİNLENECEK 
Mahkeme ilk duruşmada, Mehmet Ener ve Fettullah Gülen’in yeğeni olduğu iddia edilen Kemalettin Gülen’in tanık olarak dinlenilmesi için hazır edilmesine hükmetti. Mahkeme ayrıca, tanık Mehmet Ener’in verdiği ifadeler doğrultusunda Ankara Cumhuriyet Başsavcı vekili Hamza Keleş’in de tanıklığına başvurulmasına ve talimatla ifadesinin alınmasını karara bağladı. 
ÜMRANİYE BOMBALARI GENELKURMAY’DAN SORULACAK
Dava kapsamında ele geçirilen bombalarla ilgili olarak yapılan bilirkişi incelemesinde Ümraniye’de ele geçirilen Amerikan M26 tipi el bombalarının 1950 - 1955 yılları arasında üretilen mühimmat olduğu belirtildiğinden bu mühimmatın TSK envanterine alınıp alınmadığı, alınmış ise hangi komutanlık ve birliklere teslim edildiğinin Genelkurmay Kuvvet Komutanlıkları’na ayrı ayrı sorulmasına karar verdi. 
GÜNEY’İN SORUŞTURMA DOSYASI İSTENDİ
Şüpheli sıfatındaki Tuncay Güney’in soruşturma dosyasını incelemek üzere İstanbul Cumhuriyet Başsavcılığı’ndan istenmesine karar veren heyet, Doğu Perinçek’in Danıştay saldısının ardından sonra ve duruşmada da tekrarladığı “iki kamu kuruluşuna suikast yapılacağı, bu suikast ihbarlarını ilgili mercilere bildirdiği ve bu saldırının 10. Cumhurbaşkanı Ahmet Necdet Sezer’e ve Adalet bakanlığı’na yönelik olabileceği" yönündeki beyanlarıyla ilgili olarak Genelkurmay Başkanlığı’na, Jandarma genel Komutanlığı’na, MİT Müsteşarlığı’na ve Emniyet Genel Müdürlüğü’ne yazı yazılmasına hükmetti.
