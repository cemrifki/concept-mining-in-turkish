Bir solukta Trabzonspor
İlk yarı atıyor ikinci yarı yemiyor
Trabzonspor, Lig, Avrupa ve Türkiye Kupası dahil 21 maçta attığı 35 golün 21'ini ilk yarıda, 14'ünü ise ikinci yarıda atması dikkat çekerken, yediği 30 golün de 19'unu ilk yarıda, 11'ni ikinci yarıda yedi. Trabzonspor, ligde yediği 16 golden sadece 3'ünü ikinci yarılarda kalesinde gördü. 13 golü ise ilk yarıda yedi. 
Kim, kaç maç oynadI 
Bir not 
Milne, İngiliz futbolunu Trabzonspor'a benimsetmeye çalışıyor ama Adalılar'ın en belirgin özelliği olan kanat akınları bordo mavililerde hala etkili değil. 28 golün yarısı göbekten gelişen ataklarla oluştu. Sağ ve soldan gelişen 7'şer atak da golle sonuçlandı. İlk yarıyı 36 puanla liderin 2 puan gerisinde bitiren Trabzonspor, sahasında oynadığı 8 maçın 6'sını kazandı, 1 beraberlik, 1 yenilgi aldı. Dış sahada da 9 maçın 5'ini kazandı, 2 beraberlik alıp 2 yenilgi tattı. 
Başkan Yılmaz dertli: 
Trabzonspor hakemlere takıldı 
İlk yarıyı değerlendiren Trabzonspor Başkanı Mehmet Ali Yılmaz, hakemleri ağır bir dille eleştirerek, ‘‘Canımızı çok yaktılar. 7 puanımız bu şekilde uçtu ve liderliğimiz gitti’’ dedi. 
Lider olacaktık 
Trabzonspor Kulübü Başkanı Mehmet Ali Yılmaz, ilk yarının bir değerlendirmesini yaparken hakemleri eleştirdi. Yılmaz, ‘‘İlk yarıda hakemler G.Antep, Beşiktaş ve Samsun gibi maçlarda canımızı çok yaktılar. Onların hatalarıyla en az 7 puanımız gitti. Bu kayıplar olmasaydı 43 puanla liderdik. Yani hakemlere takıldık’’ dedi. 
Kaliteli oyuncular 
Yılmaz, kaliteli oyuncular transfer ettiklerini belirterek şunları söyledi, ‘‘Campbell, Kalitvintsev, Milosevski, Recep, Feti, Ünsal ve Murat Deniz'le, Barcelona'dan Seyit Cem'i aldık. Trabzonspor tarihi boyunca herhalde bu kadar büyük takımlardan, bu kadar fazla futbolcu transferi yapmamıştır. Bu kadro ikinci yarıda daha verimli olacaktır’’

