Güre'de Estonya gürledi

Epirden 2009 Serisi'nin 4. durağı olan Güre'de Anna Kristina bu kez esas partneri Oksana ile şampiyonluğa zor da olsa ulaştı.


Finalde rakibi Sırbistan'ı 12-21, 21-19, 15-12'lik setlerle 2-1 yenen Estonya birinciliğe uzanırken, Uiliana ve Eugenia'dan oluşan MIX takım da rakibi Moldova'yı gene aynı skorla 2-1 yenerek üçüncü oldu.
Kupalara 35 yıl öncesinin Türkiye Şampiyonu Fenerbahçe Bayan Voleybol Takımı'nın 3 as oyuncusu olan Perihan Özbilgin, İnci Dönmez ve merhume Sema Bora'nın isimlerini veren Epirden Beach Volley büyük takdir topladı.
Turnuvada Mix takımdan Romen Uiliana "En iyi Oyuncu seçilirken, Norveç'den Elin "En Başarılı Smaçör", Moldova'dan Tatiana "En başarılı defans Oyuncusu", gene Norveç'ten Hanne "En Başarılı blokçu" seçildi ve "Fair Play" ödülünü aldı.

