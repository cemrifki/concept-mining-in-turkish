Galatasaray'a iyi haber var
Profesyonel Futbol Disiplin Kurulu, (PFDK) Gençlerbirliği OFTAŞ ile Ali Sami Yen Stadı'nda yapacağı olası şampiyonluk maçına seyircisiz çıkma ihtimali bulunan Galatasaray'ı rahatlattı.
Galatasaray-Fenerbahçe derbisindeki küfürlü tezahüratı görüşen PFDK, Galatasaray'a seyircisiz oynama yerine 13 bin YTL para cezası verildi. 
Profesyonel Futbol Disiplin Kurulu’nun toplantısında alınan kararlar şöyle: 
 
1. GALATASARAY A.Ş Kulübünün 27.04.2008 tarihinde oynanan GALATASARAY A.Ş.- FENERBAHÇE Turkcell Süper Lig futbol müsabakasında taraftarlarının neden olduğu saha olayları sebebiyle takdiren 10.000.- YTL PARA CEZASI ile cezalandırılmasına,
Aynı müsabakada GALATASARAY A.Ş Kulübünün görevli olmayan kişilerin yeşil zeminde bulunmasından dolayı talimatlara aykırılık nedeniyle takdiren 1.000.- YTL PARA CEZASI ile cezalandırılmasına,
Aynı müsabakada GALATASARAY A.Ş Kulübünün akreditasyon denetimini yapmamasından dolayı talimatlara aykırılık nedeniyle takdiren 1.000.- YTL PARA CEZASI ile cezalandırılmasına,
Aynı müsabakada GALATASARAY A.Ş Kulübünün merdiven boşluklarının boş bırakılmamasından dolayı talimatlara aykırılık nedeniyle takdiren 1.000.- YTL PARA CEZASI ile cezalandırılmasına,
Cezaların içtimai ile GALATASARAY A.Ş Kulübünün neticeten ve takdiren 13.000.- YTL PARA CEZASI ile cezalandırılmasına,
GALATASARAY A.Ş Kulübü hakkında, taraftarlarının neden olduğu çirkin ve kötü tezahürat nedeniyle sevk yapılmış ise de FDT’nin 31/son maddesi uyarınca CEZA TAYİNİNE YER OLMADIĞINA,
2. FENERBAHÇE SPOR Kulübü hakkında, 27.04.2008 tarihinde oynanan GALATASARAY A.Ş.- FENERBAHÇE Turkcell Süper Lig futbol müsabakasında; taraftarlarının neden olduğu çirkin ve kötü tezahürat nedeniyle sevk yapılmış ise de FDT’nin 31/son maddesi uyarınca CEZA TAYİNİNE YER OLMADIĞINA, karar verildi.

