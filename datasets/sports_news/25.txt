Baskette ilk yarı finalist Beşiktaş Cola Turka 
Beko Basketbol Ligi'nde Banvit'i deviren Beşiktaş Cola Turca yarı finaldeki rakibini beklemeye başladı. Diğer maçlarda Antalya Büyükşehir Belediyesi Fenerbahçe'yi, Efes Pilsen de Karşıyaka'yı yenmeyi başardı

Kaya Peker Beşiktaş Cola Turca'nın yarı finale çıkmasınhda büyük rol oynadı.
BALIKESİR/ANTALYA/İZMİR - Beko Basketbol Ligi Play- Off Çeyrek Final serisi üçüncü maçında Beşiktaş Cola Turka, Banvit’i 102-96 yenerek seride durumu 3-1 yaptı ve adını yarı finale yazdırdı. Antalya Büyükşehir Belediye, Fenerbahçe'yi kendi sahasında yenerek 88-82 yenerek üçüncü maçta ilk galibiyetini kazandı. Efes Pilsen de Karşıyaka'yı İzmir'de 95-82 devrirerek seride 2-1 öne geçti.
Kaya Peker yıldızlaştı
Bandırma'da yapılan maçta Beşiktaş Cola Turca oyuncusu Kaya Peker attığı 21 sayıyla Banvit galibiyetinde baş rol oynadı. Maça Sinan’ın 3 sayılık basketiyle başlayan Beşiktaş Cola Turka, Kaya Peker ile de basketler bularak 2. dakikayı 7-5 önde geçti. Banvit ise Kartal’a Crispin’in 8 sayısıyla karşılık verdi ve 3. dakika 10-9 ev sahibi ekibin üstünlüğüyle geçildi. Pota altını Kaya Peker ve Drobnjak ile iyi kullanan siyah beyazlılar, Dalmau ve Sinan’ın da 3 sayılık basketleriyle 8. dakikada 8 sayılık farka ulaştı: 17-25. Maçın ilk çeyreğini de Beşiktaş Cola Turka, 30-21 önde kapayan taraf oldu. İkinci çeyreğe hızlı giren Kartal, Nicevic ve Dalmau’nun basketleriyle 16. dakikada farkı 16 sayıya çıkardı: 29-45. İkinci çeyrekte Banvit ise üst üste hücumlardan boş dönünce ilk yarı da 54-41 Beşiktaş Cola Turka’nın üstünlüğüyle sona erdi.
Üçüncü çeyrekte iyi savunma yapan turuncu yeşilli ev sahibi ekip, Yunus ve İnanç ikilisinin 3 sayılık basketleri ve Adeleke’nin de pota altı sayılarıyla 28. dakikada 24-17’lik seri yakalayarak farkı 6 sayıya indirmeyi başardı: 65-71. Seyirci desteğini de arkasına alan Bandırma temsilcisi üçüncü çeyreğin bitimine 50 saniye kala Yunus’un attığı 3 sayılık basketle farkı 3’e indirdi: 68-71. Son çeyreğe de hızlı başlayan Banvit, 31. dakikada Crispin’in attığı 3 sayılık basketle eşitliği sağladı: 71-71. Beşiktaş Shumpert’ın 3 sayılık ve Erkan’ın da faul basketiyle 32. dakikada 6 sayı öne geçti: 71-77. Turuncu Yeşilli ekip ise İnanç’ın 5 sayısı ve Adeleke’nin de pota altı basketiyle 36. dakikada tekrar eşitliği yakaladı: 85-85. Maçı bırakmayan Beşiktaş Shumpert’ın serbest atıştan attığı sayılar ve Kaya Peker’in de basket faulleriyye son 2 dakikaya 5 sayı farkla 92-87 önde girdi. Maçı 102- 96 kazanan Beşiktaş Cola Turka, seride durumu 3-1 yaptı ve yarı finale yükseldi.
 
 
Fenerbahçe'nin boynu bükük
Antalya Büyükşehir Belediyesi ile Fenerbahçe Ülker, Beko Basketbol ligi Play Off karşılaşmasının 3. maçında Antalya’da karşı karşıya geldi. Maçı Antalya Büyükşehir Belediyesi, Fenerbahçe Ülker karşısında 88-82 kazanırken play off’ta durumu 2-1 yaptı.
Antalya Büyükşehir Belediyesi, Fenerbahçe karşısında hızlı başladı. 1. periyodun 5. dakikası biterken ev sahibi ekip Marsh ve Lucas’ın basketleriyle 13-8 üstünlük sağladı. Fenerbahçe Ülker bu dakikadan sonra Emir ve Semih’in basketleriyle aradaki farkı kapattı. Antalya Büyükşehir Belediyesi, son dakika içinde Ersin’in 3’lük basketiyle 1. periyotu 22-20 üstün kapadı. 2. periyota her iki takımda temkinli başladı. Karşılıklı basketlerin atıldığı 2. periyotun ilk 3 dakikasında aradaki 2 sayılık fark kapanmadı.
Antalya 2. periyotun 5. dakikasını 35-31 önde geçti. Mirsad’ın oyuna girmesiyle Fenerbahçe Ülker oyuna dengeyi getirdi. Mirsad’ın attığı basketlerle Fenerbahçe Ülker devreyi Büyükşehir Belediyesi karşısında 47-42 önde bitirdi.
Antalya Büyükşehir Belediyesi 3. periyotta Douthit ve Marsh’ın etkili oyunuyla aradaki farkı kapattı. 3. periyotun 5. dakikası geçilirken Büyükşehir Belediyesi, Fenerbahçe Ülker karşısında 54-54 beraberliği yakaladı. Ancak Fenerbahçe Ülker daha sonra Antalya Büyükşehir Belediyesi karşısında etkili oyununu sürdürünce 3. periyotu da 60-63 önde geçti.
Maçın son periyotuna Antalya Büyükşehir Belediyesi daha hırslı başladı. Fenerbahçe Ülker’ın pota altındaki hatalarını affetmeyen Antalya Büyükşehir Belediyesi, maçın son 8 dakikasına girildiğinde 66-63 üstünlük sağladı. Antalya maçın son dakikasına kadar üstünlüğünü sürdürdü. Antalya Büyükşehir Belediyesi, Fenerbahçe karşısında maçı 88-82 kazanmayı bildi. Maçın en skorer oyuncusu ise 24 sayı atan Antalya Büyükşehir Belediyesi’nden Douthit oldu.
Antalya Büyükşehir Belediyesi, Fenerbahçe arasında play off 4. maçı 12 Mayıs'ta yine Antalya Atatürk Spor Salonu’nda oynanacak.
 
Olaylı maç Efes Pilsen'in
Beko Basketbol Ligi play-off çeyrek final serisinin 3. maçında Efes Pilsen, Pınar Karşıyaka’yı deplasmanda 95-82 yenerek, durumu 2-1’e getirdi. Karşılaşmaya iki takım da hücumda etkili başladı. 5. dakika 12-11 Pınar Karşıyaka üstünlüğüyle geçildi. Son 3 dakikaya 19-19 eşitlikle girilirken, Efes Pilsen bu dakikadan sonra Hutson ve Kerem ile bulduğusayılarıyla ilk periyotu 24-22 önde tamamladı.
periyota hızlı başlayan Efes Pilsen, farkı 9 sayıya kadar çıkardı.Bundan sonra hücumda ve savunmada toparlanan Pınar Karşıyaka, yakaladığı 8-0’lık seriyle karşılaşmanın 15. dakikasında Barış’ın bulduğu sayılarlaberaberliği yakaladı: 39-39. Periyotun bitmesine 3.5 dakika kala Asımile Gregory arasındaki saha içinde yaşanan gerginlikten sonra,taraftarların sahaya yabancı madde atmasının ardından maçın hakemleri soyunma odasına gitti. Anons yapılmasının ardından hakemlerin sahayadönmesiyle, karşılaşma Gregory’nin faul atışıyla tekrar başladı. Hosley ve Serkan’ın karşılıklı 3 sayılık basketlerinden sonra 7-0’lık seriyakalayan Efes Pilsen, 49-42 öne geçti. İlk yarıyı Efes Pilsen 54-48önde tamamladı.
Karşılaşmanın ikinci yarısına Efes Pilsen hücumda ve savunmada daha etkili başladı. Efes Pilsen Gregory’nin bulduğu basketle 23. dakikada 12 sayılık farka ulaştı: 62-50. Pınar Karşıyaka Marshall’ın bulduğu 3 sayılık basketle periyotun son 5 dakikasına 57-64 geride girdi. Bu dakikadan sonra savunmada etkili oyununu sürdüren Efes Pilsen, periyotun son 2 dakikasına 68-57 üstün girerek periyotu da 9 sayı farkla 70-61 üstün bitirdi.
Son periyotta Hosley’in sayılarına Ermal ve Ender ile cevap veren Efes Pilsen, aradaki farkın kapanmasını önledi. Barış’ın basketleriyle farkı azaltmaya çalışan Pınar Karşıyaka, özellikle hücumda istediği oyunu ortaya koyamayınca son 4 dakikaya 80-71 Efes Pilsen üstünlüğü ile girildi. Ermal’in faul atışlarından bulduğu sayılarla son 1.5 dakikaya 87-76 önde giren Efes Pilsen, karşılaşmadan da 95-82 galip ayrılarak seride 2-1 öne geçti.
Seride 4. maç, 12 Mayıs'ta yine Karşıyaka Spor Salonu’nda yapılacak.
