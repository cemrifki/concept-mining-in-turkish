Hakan'ı bize verin
Sarı lacivertli kulübün Basın Sözcüsü Abdullah Kiğılı, ‘‘G.Saray Hakan Şükür'ü satmaya kararlıysa biz de onu F.Bahçe'nin kadrosuna katmak için her türlü fedakarlığı yapmaya hazırız’’ dedi. 
Sürpriz teklif 
Futbol kamuoyunu günlerdir meşgul eden Galatasaray'lı Hakan Şükür'ün Juventus'a transfer olayı henüz belirsizliğini korurken, golcü futbolcuya sürpriz bir teklifte Fenerbahçe'den geldi... Fenerbahçe Basın Sözcüsü Abdullah Kiğılı, dün bir açıklama yaparak Hakan'a talip olduklarını söyledi. 
Süper ikili olurlar 
Kiğılı, ‘‘G.Saray eğer Hakan'ı satmaya kararlıysa, F.Bahçe olarak onu renklerimize katmak için her türlü fedakarlığı yapmaya hazırız’’ dedi. Hakan'ın ödemelerini de rahatlıkla yerine getireceklerini sözlerine ekleyen Kigılı, ‘‘Hakan gibi bir yıldız, Baliç ile büyük işler yapar. Bu yüzden onu F.Bahçe'ye kazandırmak istiyoruz’’ diye konuştu.
