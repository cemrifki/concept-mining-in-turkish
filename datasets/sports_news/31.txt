ABDÜRRAHİM ALBAYRAK, ERSAN GÜLÜM'Ü GÖKLERE ÇIKARDI. "ERSAN'I ALAN ON YIL STOPER ARAMAZ" 
Galatasaray'ın Ersan Gülüm'e yakın markaj için görevlendirdiği, ancak sadece Ersan ile görüşme yapan Abdürrahim Albayrak, başarılı oyuncuyu öve öve bitiremedi. İŞTE ALBAYRAK'ın söyledikleri.


Galatasaray Kulübü yöneticilerinden Abdurrahim Albayrak, son günlerde hangi takıma transfer olacağı belli olmayan Ersan Gülüm için övgüler yağdırırken, transferi hakkında da açıklamalarda bulundu..

Galatasaray Kulübü yöneticilerinden Abdurrahim Albayrak, herkesin 2000'li yılların Galatasaray'ını özlediğini belirterek, ''Sahaya çıktığında yerli yabancı tüm rakiplerinin ayağını titreten Galatasaray'ı yeniden yaratacağız'' dedi. 

-''ERSAN'I TRANSFER EDEN TAKIM ON YIL BOYUNCA STOPER ARAMAZ''-
Albayrak, transfer döneminin en çok konuşulan isimlerinden biri olan Ersan Adem Gülüm'ün son yıllarda Türkiye'nin yetiştirdiği en önemli futbolculardan birisi olduğunu vurgulayarak, şunları kaydetti:
''Ersan'ın hangi takıma gideceğini bugünden söylemek zor. Zaman her şeyin ilacı. Ersan, sol ayağını etkili kullanabilen ve futbolu bilerek oynayan bir isim. Şampiyonluk hedefimiz için kaliteli bir ekip oluşturmak zorundayız. Ersan'ı kadromuza katmayı çok isteriz. Ersan'ı transfer eden takım, on yıl boyunca o mevkiye futbolcu aramaz.'' 
