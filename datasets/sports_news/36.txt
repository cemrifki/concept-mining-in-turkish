SCHALKE İNTER'İ YİNE DEVİRDİ! 2-1 
Şampiyonlar Ligi'nde deplasmanda aldığı 5-2'lik galibiyetin rövanşında son şampiyon Inter'i ağırlayan Schalke 04, adını yarı finale yazdırmayı başardı.. İŞTE DETAYLAR!..


Şampiyonlar Ligi Çeyrek Final rövanş maçında İtalya'da aldığı 2-5'lik galibiyetin ardından turu büyük ölçüde garantileyen Schalke 04, bu kez kendi evinde ağırladığı Inter 

Raul 'cila' yaptı!

Schalke 04 kendi seyircisi önüne deplasmanda attığı 5 golün rahatlığını taşıyarak çıktı. Alman ekibi ayrıca bir Avrupa Kupası'nda ilk kez yarı finale doğru koşmak adına sahaya adımını attı. Rakip Inter ise bir mucize kovalayacaktı ancak maçın ilk 20 dakikalık bölümünde bu durumun pek mümkün olmayacağı anlaşıldı. Inter, 12. dakikada Sneijder'in kullandığı köşe vuruşunda Motta'nın vurduğu kafa dışında bu bölümde çok fazla tehlike yaratamadı. İlk yarım saatte aradığı gol ve golleri bulamayan Inter, bu dakikaların ardından asabileşmeye de başladı. Umutlarını sürdürmesi için sakin olması gereken 

Interli oyuncular, sık sık Alman takımının oyuncuları ile tartışma içine girerek maçtan kopmalar yaşadılar. Tam ilk devre bitecek derken Inter adına umutları söndüren oyuncu, Şampiyonlar Ligi'nde gol atması artık bir klasik haline gelen Raul oldu. 45. dakikada takımını kendi seyircileri önünde öne geçiren Raul'ün golü, aynı zamanda ilk yarının da skorunu belirledi ve oyuncular soyunma odalarına ev sahibi takımın üstünlüğü ile gittiler.

Motta umutlandırdı ama...

İtalyan ekibi Inter, ikinci devreye umutlu başlamak ve devamında goller bulmak adına çok hızlı bir giriş yaptı. Üst üste ilk dakikalarda geliştirdiği ataklar ile gol atacağının da sinyallerini veren Inter, 49. dakikada Motta'nın golü ile skoru 1-1'e getirerek umutlandılar. Ancak devamında dakikalar hızla akmaya devam etti ve Inter'in de tur umutları yavaş yavaş azalmaya başladı. Eto'o ve diğer yetenekli ayakları ile gol aramaya çalışan Inter bunda başarılı olamazken, zaman zaman da Schalke'nin atakları sebebiyle kalesinde bir gol görme tehlikesi ile tekrar karşı karşıya kaldı. Leonardo'nun öğrencileri son 20 dakikaya girilirken Sneijder ve Pandev'in başrolünü oynadığı ataklarda gol aramaya çalışsa da bu ataklar fazla etkili olmadı ve iki takımda 70. dakikaya 1-1'lik eşitlikle ve Schalke'nin tura yakın oluşu ile girdiler. Kalan 20 dakikada da atak yapan ancak gol atamayan Inter, 81. dakikada önceki pozisyonlarda golü ofsayt gerekçesi ile sayılmayan Höwedes'in kaydettiği gol ile tamamen yıkıldı. 2-1 öne geçem Schalke 04, maçı da bu skorla tamamlayarak tarihinde ilk kez yarı finale çıktı ve Manchaster United'in rakibi oldu.
