TFF "BİR SEZONDA İKİ KEZ HÜKMEN MAĞLUP SAYILAN TAKIM KÜME DÜŞER" MADDESİNİ DEĞİŞTİRDİ.. RAKAM 4 e ÇIKTI 
Geçtiğimiz sezon Diyarbakırspor'un Bursa ve İBB maçlarındaki olayları sebebiyle, DİYARBAKIRSPOR'un küme düşürülmemesi için bir sezonda ikinci kez HÜKMEN MAĞLUBİYET kararı veremeyen, bu sezonda G.Antep Bursa maçındaki olaylarlar sebebiyle yarıda kalan maça Hükmen kararı veren TFF, söz konusu İKİ HÜKMEN MAĞLUBİYET maddesini değiştirdi.. İŞTE DETAYLAR

Federasyon yönetim kurulunun, bugün Bakü'de yaptığı toplantıda yaptığı değişiklikle Futbol Müsabaka Talimatı'nın 20. maddesinin 4. fıkrasının yeni hali şöyle oldu: 
''Aynı sezonda ikinci kez müsabakanın tamamlanamamasına sebebiyet veren takımların hükmen mağlubiyetine karar verilir. 
Aynı sezonda üçüncü kez müsabakanın tamamlanamamasına sebebiyet veren takımların hükmen mağlubiyetine ve ayrıca galibiyet halinde verilen puan kadar puan tenziline karar verilir. 
Aynı sezonda dördüncü kez müsabakanın tamamlanamamasına sebebiyet veren takımlara o müsabaka ile ilgili olarak hükmen mağlubiyet cezası verilir ve ayrıca bulunduğu sezonda müsabakalardan çıkarılarak, bir alt lige düşürülür ve bu takımla müsabakası olan takımlar müsabaka yapmaksızın hükmen galip sayılırlar. Bu durumda olan takımların takip eden sezonda müsabakalara alınıp, alınmaması konusunda TFF Yönetim Kurulu karar verir. Alt lig bulunmaması halinde kulüpler bir yıl (sezon) müsabakalara alınmazlar.'' 

Futbol Müsabaka Talimatı'nın 20. maddesinin 4. fıkrasında daha önce ''Aynı sezonda ikinci kez müsabakanın tamamlanamamasına sebebiyet veren takımlar, bulunduğu sezonda müsabakalardan çıkarılarak, bir alt lige düşürülür ve bu takımla müsabakası olan takımlar müsabaka yapmaksızın hükmen galip sayılırlar. Bu durumda olan takımların takip eden sezonda müsabakalara alınıp, alınmaması konusunda TFF Yönetim Kurulu karar verir. Alt lig bulunmaması halinde kulüpler bir yıl (sezon) müsabakalara alınmazlar'' ifadeleri yer alıyordu. 

