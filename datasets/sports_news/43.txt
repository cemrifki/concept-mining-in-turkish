Arda'ya şok teklif! 

Galatasaray'da aylardır "Gidecek mi, kalacak mı?" diye tartışılan, adeta papatya falı açılan Arda Turan'ın durumu bir türlü netleşmiyor.

Milli futbolcuya Atletico Madrid'in resmi teklifi var ancak Ünal Aysal'ın takımın başına Fatih Terim'i getirmesinin ardından Arda için "Artık gitmesi zor" yorumları ağırlık kazanmıştı. Genç yıldız, şu anda Milli Takım'da. Ama kampa katılmadan önce yaşanan bir gelişme daha var, Arda'nın sarı-kırmızılılardan ayrılmasını zorlaştıran. O da Selçuk İnan'ın transferi... Arda ve Selçuk, 24 Mayıs Salı gecesi geç saatlere kadar İstanbul'da ortak bir dostlarının evindeydi. Arda, burada Selçuk'a Galatasaray'a gelmesi yönünde yoğun baskı yaptı. Selçuk da düşüncelerini anlattı ve Arda'nın ısrarı karşısında can alacak soruyu patlattı: "Bana 'Gel, gel' diyorsun. Sen ne yapacaksın? G.Saray'a gelmem için uğraşıyorsun. Söyle bakalım; sen gidecek misin?" Selçuk'un net sorusu karşısında önce şaşıran Arda, sonra "Sözleşmemi de biliyorsun, Galatasaraylılığımı da... Ne gitmesi?" yanıtını verdi.

İNGİLİZLER 'ARDA'YI GÖTÜRECEK' DİYOR

Milli Takım kampından gelen son haberler ise Arda'nın durumunu tam bir bilmeceye dönüştürdü. Kampı takip eden İngiliz gazeteciler, Belçika maçı sonrası Guus Hiddink'in Chelsea'ye gideceğini ısrarla öne sürerlerken bir iddia da Arda Turan için ortaya attılar: "Yanında Arda'yı da götürecek." Guus Hiddink'in önceki günkü basın toplantısını da takip eden İngiliz meslektaşlarımız, Hollandalı teknik adamın, "Dünyanın en iyi 5-7 kulübü olarak kabul edilen takımlarda oynayacak futbolcular Türkiye'de var. Öndekilerin arkadan gelenlere örnek olması ve yol açması için gitmeleri gerek" sözleriyle de Arda'yı işaret ettiğini sözlerine ekledi.

'Chelsea'nin danışmanıyım' AMilli Takım'a göreve geldiği günden bu yana adı Chelsea ile anılan Guus Hiddink, yakın dostı Roman Abramoviç'in sahibi olduğu İngiliz kulübüyle olan ilişkisine geçen hafta kaleme aldığı köşe yazısında açıklık getirmişti. Hollanda'da De Telagraaf gazetesinde yayınlanan "Hiddink, danışman mı, değil mi?" başlıklı makalade Guus Hiddink, resmi olarak Türkiye Futbol Federasyonu ile çalıştığını ifade etmiş ancak Chelsea kulübüne danışmanlık yaptığını da itiraf etmişti.

Arda'yı 4 ay önce önerdi AMilli Takım'da görev yaparken Chelsea'nin danışmanlığını da üstlenen Hiddink, Şubat ayında Arda Turan'ı Londra kulübüne önermişti. Sunday Times gazetesi, Hiddink'in planını manşete taşımış ve Hiddink'in Abramoviç'e "Büyük yetenek, kaçırma" dediğini sayfalarına taşımıştı. Sunday Times, Şubat ayında yayınladığı haberde Hollandalı teknik direktörün, Arda Turan'ı Chelsea'ye götürmenin planlarını yaptığını ve Türkiye A Milli Takımı ile sözleşmesini fesh edeceğini de iddia etmişti.

