Deniz A.Gücü'nde
Bursaspor kadro dışı bıraktığı futbolcusunu Başkent ekibine 6 ay için 75 milyar liraya kiraladı. Yeşil beyazlıların kadro dışı bırakılan diğer futbolcusu Selim için Dardanelspor devrede. 
Yarım sezon 
Bursaspor yönetimi tarafından kadro dışı bırakılan futbolculardan Deniz, sezon sonuna kadar Ankaragücü'ne kiralanırken, Selim için Ç.Dardanelspor temaslarını hızlandırdı. Yeşil beyazlılar, takımda huzursuzluk yarattığı gerekçesiyle gözden çıkardığı Deniz için A.Gücü'nden yarım sezon karşılığı 75 milyar aldı. 
Kara istedi 
Ankaragücü, Deniz'e de 30 milyar lira verdi. Daha önce Şaban'ı kiralayan Dardanelspor Teknik Direktörü Rasim Kara'nın isteği üzerine Selim için de Bursaspor'a başvurdu. Dardanelspor Başkanı Niyazi Önen'in Selim'e karşılık Bekir'i önerdiği açıklandı. Öte yandan Selim'in de Deniz gibi kiralık oynamak istediği kaydedildi.
