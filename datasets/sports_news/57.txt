Sivasspor-Shakhtar maçı 25 Ağustos'a alındı

UEFA Avrupa Ligi play-off turunda Ukrayna'nın Shakhtar Donetsk takımıyla eşleşen Sivasspor'un sahasında yapacağı rövanş maçı, 25 Ağustos'a alındı.
Avrupa Futbol Federasyonları Birliği'nin (UEFA) internet sitesinde yer alan habere göre, UEFA Avrupa Ligi play-off turunda Shakhtar Donetsk ile eşleşen Sivasspor'un 27 Ağustos'ta sahasında yapacağı rövanş maçı, rakibinin, ertesi gün UEFA Süper Kupası'na katılacak olması nedeniyle 2 gün önceye alındı.
Geçen yıl UEFA Kupası'nı müzesine götüren Ukrayna temsilcisi, 28 Ağustos'ta Monaco'da Avrupa Şampiyonlar Ligi kupasını kazanan Barcelona ile UEFA Süper Kupası maçında karşılaşacak.
Sivasspor, play-off turundaki ilk maçını 20 Ağustos'ta deplasmanda yapacak
