TRABZONSPOR'DA "UMUT" BİTTİ... SADRİ ŞENER "GÖZLERİMİN İÇİNE BAKIYORDU. İZİN VERDİM. VERMESEM AH ALIRDIK" 
Transferde İspanya'nın Sevilla kulübünden Zokora ile Bursaspor'dan Eren Albayrak ve Bucaspor'dan Sercan Kaya'yı renklerine bağlayan Trabzonspor, yurt dışından transfer teklifleri aldığı belirtilen Umut Bulut'a izin verdi. UMUT BULUT ARTIK TOULOUSE'de..


Transferde İspanya'nın Sevilla kulübünden Zokora ile Bursaspor'dan Eren Albayrak ve Bucaspor'dan Sercan Kaya'yı renklerine bağlayan Trabzonspor, yurt dışından transfer teklifleri aldığı belirtilen Umut Bulut'a izin verdi. 

Yurt dışında transfer görüşmeleri yürüten Kulüp Başkanı Sadri Şener, Umut'a transfer konusunda izin verdiğini açıkladı. Dün Brüksel'de milli takım kampını ziyaret eden Şener, Fransa'nın Toulouse takımından transfer teklifi alan Umut'un gözlerinin içine baktığını belirterek, "Umut'un yurt dışındaki bir kulübe transferi söz konusu. Ben de gitmesine rıza gösterdim. Bazı oyunculara bu iyiliği yapmazsanız sonra ah alırsınız. Dilerim gittiği Toulouse'da mutlu ve başarılı bir sezon geçirir. " dedi. 

Umut'u çok arayacaklarını belirten Şener, forvete çok iyi bir oyuncu alacaklarının altını çizdi. 

Bu arada, yurt içinde de transfer çalışmalarını sürdüren bordo-mavililer, Bursasporlu Ozan İpek için de kulübüyle görüşmelerine devam ediyor. Ozan'ın Trabzonspor'a gelme konusunda istekli olduğu, bonservisi konusunda ise Bursa yönetimi ile pazarlıkların sürdüğü öğrenildi. 

Karadeniz ekibinin ilgilendiği bir diğer futbolcunun da Kayserispor'un sözleşmesini feshettiği Mehmet Eren olduğu bildirildi. Bu transferin de kısa sürede olumlu şekilde sonuçlanmasının beklendiği belirtildi. 

Öte yandan, Trabzonspor'da fazla forma şansı bulamayan Ceyhun Gülselam'ın ise Bursaspor'a transferinin gerçekleşme ihtimalinin yüksek olduğu belirtildi.
