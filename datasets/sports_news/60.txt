21.45 DE NEFESLER TUTULACAK.. HAYDİ ÇOCUKLAR BİTİRİN ŞU İŞİ.. 
Euro 2012 Finalleri'ne gitme yolunda Türkiye, bu akşam A Grubu'nda Belçika ile deplasmanda kritik bir maça çıkacak. Saat 21.45'te nefesler tutulacak. Millilerimizin en azından berabere kalmaları şart... Karşılaşma NTV'den canlı olarak ekranlara gelecek. Maçı talyan hakem Nicoli Rizzoli’nin yönetecek..


Milli Takımımız, A Grubu’nda bu akşam Belçika ile deplasmanda karşılaşacak.

Kritik mücadele, Brüksel’deki Roi Baudoin Stadı’nda 21.45’te başlayacak. İtalyan hakem Nicoli Rizzoli’nin yöneteceği karşılaşma, NTV’den canlı yayımlanacak. Guus Hiddink, Belçika maçında sahaya defansif bir takımla çıkacak.

Kaleyi Volkan Demirel’in alacağı, savunmanın solunda Çağlar, sağında Gökhan Gönül’ün, stoperde ise Serdar Kesimal ile Servet Çetin’in görev yapacağı öğrenildi. Orta sahayı kalabalık tutmak isteyen Hiddink, defansın önünde Selçuk Şahin, onun önünde de Emre Belözoğlu ve Selçuk İnan ikilisine şans tanıyacak.

Burak Yılmaz tek forvet...

Hücumda kanatları verimli kullanmak isteyen Hollandalı hoca, Kazım’ı sağda, Arda Turan’ı da solda oynatacak. Bu ikili, ileride tek forvet olarak görev yapacak Burak Yılmaz’a gol yollarında destek olacak. Bu arada A Milli Takımımız, Belçika karşılaşmasının son taktik antrenmanını, dün akşam mücadelenin oynanacağı Roi Baudouin Stadı’nda gerçekleştirdi. 

BELÇİKA - TÜRKİYE

Stat
Roi Baudouin

Saat
21.45

Yayın
Tv: NTV

Hakem
Nicola Rizzoli (İtalya)

Yardımcı hakemler
Renato Faverani - Andrea Stefani

4. hakem
Luca Banti

Milli Takımızın yer aldığı A Grubu'nda oynanacak günün diğer maçlarında Kazakistan ile Azerbaycan, Avusturya ile de Almanya karşı karşıya gelecek.

