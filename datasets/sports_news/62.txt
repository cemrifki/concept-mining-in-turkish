Afyon'un sporcu ordusu
Afyon Gençlik ve Spor İl Müdürlüğü ile Amatör Spor Kulüpleri Federasyonu'nun açtığı yaz spor okullarının 12 branşta çalışmalara başlaması nedeniyle bir tören düzenlendi. Atatürk Stadı'nda yapılan törene kayıt yaptıran bütün öğrenciler katıldı. Tören kız ve erkek sporcuların tekvando ve karate gösterisiyle renklendi. 
Spor okullarında futbol, basketbol, voleybol, hentbol, güreş, boks, vücut geliştirme, tekvando, karate, yüzme, tenis ve masa tenisi branşlarında çalışmalar yapılacağı bildirildi. En çok ilgi gösterilen spor dalı ise bu yıl da futbol oldu. Futbol branşındaki çalışmalar için 300 öğrencinin kayıt yaptırdığı belirtildi. 
Büyük ilgi: Afyon'da açılan Yaz Spor Okulları'na gençler büyüm ilgi gösterdiler. Hemen hemen her branşta katılımın yüksek olması ilgilileri sevindirdi. 
