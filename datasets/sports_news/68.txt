Turgay şeren: Erdoğan sana yakışmadı
Gaziantepspor Teknik Direktörü olduğundan beri Erdoğan Arıca için çok şeyler söylendi. Bu söylentiler İstanbul'a kadar geldi. Erdoğan sahada başarılıydı. 
Takımı iyi idi. Ama saha dışında; yerel gazetecilerle ve deplasmana gelen takımın spor yazarlarıyla hep ters düştüğü söylendi. Hep onları aşaladığı yayıldı. Ben inanmak istemedim. 
Son Trabzon maçı sonrasındaki sözleri, açıklamaları daha önceleri söylenenleri doğrular nitelikteydi. Erdoğan sen muhabir Altuğ Atalay'a ‘‘Hıyar, Yavşak’’ diyemezsin. 
Dersen de ciddi bir kulüp başkanı olan Celal Doğan seni o takımın başında bırakmaz. Önünde uzun yıllar var, bu sana ders olmalı. 
Bilgili Nouma'yı hizaya sok 
SCALA Beşiktaş'a Teknik Direktör olduğu zaman, iyi söyleyen de oldu, kötü söyleyen de. Parma'daki başarısı övüldü. Borussia Dortmund'tan kovuluş nedenleri, kulaktan kulağa herkese fısıldandı. Olay gerçekleşti Scala Beşiktaş'a Teknik Direktör oldu. Scala'yı sonra tartışacağız. Şimdi gelelim Nouma'ya. 
Nouma'yı Beşiktaş'a Scala getirdi. İyi de yaptı. Futbolculuğuna diyecek yok. Adam sahaya çıkıyor atıyor attırıyor. Fakat bir gerçek var Nouma'yı sahaya çıkarmak için, her Beşiktaşlı'nın büyük uğraş vermesi lazım. 
Adam, Leeds maçında bir tokat attı, önümüzdeki yılın Avrupa maçlarını da kapattı. Türkiye'de sarı kartlar, kırmızı kartlar gırla gidiyor. En son Gençlerbirliğili İsmail'e tükürdü. Hakem Mustafa Çulcu onu görmedi İsmail'in cevabını yakaladı ve İsmail'i attı. 
Şimdi Nouma'ya da tekrar ceza geliyor. En önemlisi Nouma, Gençlerbirliğili Thomas'ı televizyon kanallarında, gazete sütünlarında tehdit ediyor ‘‘Anneme ettiğin küfürlerin hesabını Ankara'da soracağım ’’ diyor. Bu resmen tehdit. Kulak arkası mı edilecek bakalım? 
Kardeşim Bilgili, Beşiktaş'ın halka açılması, şirket kurması, tabii ki Beşiktaş'a büyük maddi imkanlar sağlar. Buna aklı başında bir Beşiktaşlının karşı geleceğini zannetmiyorum. 
Tabii ki, şartlar önemli . Ama bana sorarsan, biraz bu şirketleşmeyi, halka arzı falan unut, Nouma ile ilgilen. Milyon kere milyon dolarlar alan Scala'ya hesap sor ve futbol takımıyla birlikte onu da hizaya getir. 
Yusuf! Fenerbahçe’nin büyüklüğünü unutma!.. 
DENİZLİSPOR'dan transfer edilen Yusuf, bazıları tarafından çok beğenilir. Bazıları da onu tenkit eder. Ben kendi fikrimi söyleyeyim. Top tekniğine söyleyecek bir şey yok. Rakibi ekarte etmesine de. Burada becerileri çok. Ancak, fizik gücü, onun Fenerbahçe'nin sağ tarafından hücuma gidecek, top kaybı olunca defansa dönecek yeterlikte değil. Hava toplarında da zayıf. Mustafa onu ne hikmetse, o kulvarda oynatıyor. Başka birini bul Mustafa. Kaldı ki son zamanlarda Yusuf, senin de benim de yaşadığımız Etiler gece hayatına çok dalmış. Bana çok duyumlar geldi. Herhalde sana da gelmiş olmalı. 
Nevio Scala çok şanslı 
YAZIMIN başlığı sizi şaşırtabilir. Nedenini izah edeyim. Siyah beyazlı ekibin, deplasman Avrupa maçları tam fiyasko. 5'er, 6'şar, 4'er gol yemeleri hepimizin gözleri önünde cereyan etti. İstanbul'da Gaziantep'e, son olarak Gençlerbirliği'ne farklı yenildi. Her zaman olduğu gibi Scala ‘‘Ders aldık’’ dedi. 
İyi güzel de Scala efendi. Sen her maç sonrası Beşiktaşlılardan özür diliyorsun ve ders aldık diyorsun. Beşiktaş'ın ortaya koyduğu futbol ve futbolcularının saha içindeki disiplinsiz davranışları senin ders aldığını değil, takımla hiç ama hiç ilgin olmadığını gösteriyor. Doğrusu şanslı adamsın. Bir başkası Beşiktaş Teknkik Direktörü olsa, o vefakar, Beşiktaşa'a yürekten bağlı seyircisi, onun kafasını çoktan koparırdı, sahaya çıkamazdı. 
Küçük Emre akıllanır mı? 
GEÇTİĞİMİZ yıllarda Antalyaspor Galatasaray maçı öncesiydi, Galatasaray Ümit Takımı, Antalyasporla oynuyordu. Sahada tombalak, kısa boylu bir genç dikkatimi çekti. Nefis bir sol ayağı vardı. En önemlisi top ayağına geçince kafa hep yukarıdaydı. Saha içinde ne olduğunu anlayamadım. Hakemle tartıştı ve kırmızı kart gövrüp dışarı atıldı. Sonradan ismini öğrendim Emre imiş. 
Emre, büyük bir aşama gösterdi. G.Saray'ın, Milli Takım'ın ve Avrupa kulüplerinin gözdesi oldu. Gelgelelim, futbolcululuğu ile birlikte şımarıklığı da tavana vurdu. Bir müessif kaza sonucu arabasıyla adam da ezdi. Bunların hepsi yaşarken olabilir. Birileri ona doğru yolu göstermeli. Onun gibi çok ama çok futbolcular geldi geçti. Şu anda ne isimleri hatırlanıyor, ne de cisimleri. Emre'nin aklını başına G.Saraylı yöneticiler getirecek. Onu hoşgörüyle değil, yaptığı yanlışlardan dolayı enine boyuna ifadesini alarak... Olmuyor mu? O zaman kendisi bilir. Buraya yazıyorum, kısa sürede yok olur gider ve yazık olur. 
PSG'yi hafife almayın 
HERKESİN gözünden kaçıyor. PSG'de son farklı mağlubiyetten sonra teknik direktör değişti. Galatasaray'ın almak istediği ancak gelmeyen Fernandez PSG'ye teknik direktör oldu. Bir futbol takımında ağır yenilgilerden sonra teknik direktörün değiştirilmesi, o takımın birden bire çehresini değiştirir. Lucescu ve Galatasaraylı futbolcular da bunu herhalde iyi biliyor olmalılar. Ali Sami Yen'i dolduracak Galatasaraylılar maçı hafife almayın. Sahadaki futbolcularınızı son dakikaya kadar galibiyete itin. 
Potada G.Saray’ın ayıbı 
14 takımlık Basketbol Birinci Ligi'nde G.Saray 13'üncü. Bu G.Saray’lıya, yüreğinde sarı kırmızılı rengi yaşatanlara büyük ayıp değil mi?. Son F.Bahçe maçında Şube Sorumlusu Osman Hattat büyük tepki almış. Sakın Dışarı çıkma, seni de de mali polis yakalar diye tempo tutmuşlar. Ne halllere düştük. Daha da önemlisi iki çocuğu ile birlikte maçı seyreden G.Saraylı taraftara F.Bahçelilerin saldırması, bayraklarını yırtması, babalarını ve çocukları hırpalaması. İşte sevgili Tantan geçen gün de yazdım. Türk toplumundan sana portreler ilettim. Al sana bir ilave. 
