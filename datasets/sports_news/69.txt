Federasyonların yeni hedefi Akdeniz Oyunları
Gençlik ve Spor Genel Müdürlüğü'ne bağlı federasyonların 2001 yılındaki en önemli hedefi Akdeniz Oyunları. 
Tunus’ta, 2-15 Eylül 2001 tarihlerinde gerçekleştirilecek Akdeniz Oyunları’na Türkiye, 23 dalda 378 sporcu ile katılmayı planlıyor. Genel Müdür Kemal Mutlu, Akdeniz Oyunları için federasyonlara 230 madalyaya ortak olma hedefini gösterdi. 
Akdeniz Oyunları’nda, atıcılıkta 2, atletizmde 46, basketbolda 2, boccede 4, boksta 12, bisiklette 2, cimnastikte 14, engellilerde 4, eskrimde 4, futbolda 1, güreşte 22, golfte 4, halterde 30, hentbolda 2, judoda 14, karatede 13, kürekte 6, masa tenisinde 4, sutopunda 1, teniste 4, voleybolda 2, yelkende 5 ve yüzmede ise 32 madalya dağıtılacak. 
Atıcılık, atletizm, basketbol, bocce, boks, bisiklet, cimnastik, engelliler (atletizm ve yüzme), eskrim, futbol, güreş, golf, halter, hentbol, judo,karate, kürek, masa tenisi, sutopu, tenis, voleybol, yelken, ve yüzme branşlarında mücadele edecek Türkiye, 225’i erkek, 153’ü bayan olmak üzere toplam 378 sporcuyla hedeflenen madalyaya ulaşmaya çalışacak.
