Semih Şentürk'e 2 maç ceza

Profesyonel Futbol Disiplin Kurulu (PFDK), Fenerbahçeli futbolcu Semih Şentürk'ün Ziraat Türkiye Kupası'nda Altay ile oynanan maçta hakeme hakaret ettiği gerekçesiyle 2 maç ceza ile cezalandırılmasına karar verdi.


Kurul ayrıca, Beşiktaş ve Trabzonspor'a 5'er bin TL para cezası verirken, Bursassporlu Ali Tandoğan ve Ayhan Tuna Üzümcü'yü de 2 resmi müsabakadan men cezası ile cezalandırdı.
Kurulun yaptığı toplantıda aldığı kararlar şöyle:
1-FENERBAHÇE SPOR Kulübü sporcusu SEMİH ŞENTÜRK'ün, 23.12.2009 tarihinde oynanan FENERBAHÇE - ALTAY Ziraat Türkiye Kupası futbol müsabakasında, müsabaka hakemine yönelik sportmenliğe aykırı hareketi nedeniyle takdiren 2 RESMİ MÜSABAKADAN MEN CEZASI ile cezalandırılmasına, 
2-TRABZONSPOR A.Ş.'nin, 23.12.2009 tarihinde oynanan GALATASARAY A.Ş. - TRABZONSPOR A.Ş. Ziraat Türkiye Kupası futbol müsabakasında, taraftarlarının neden olduğu saha olayları nedeniyle takdiren 5.000.-TL PARA CEZASI ile cezalandırılmasına, 
3-GİRESUNSPOR Kulübünün, 23.12.2009 tarihinde oynanan GİRESUNSPOR - BURSASPOR Ziraat Türkiye Kupası futbol müsabakasında, yayın yetki belgesi olmayan TV kuruluşunun stadyumun soyunma odalarında yer almasından dolayı talimatlara aykırılık nedeniyle takdiren 2.500.-TL PARA CEZASI ile cezalandırılmasına,
4-BURSASPOR Kulübü sporcusu ALİ TANDOĞAN'ın, 23.12.2009 tarihinde oynanan GİRESUNSPOR - BURSASPOR Ziraat Türkiye Kupası futbol müsabakasında, müsabaka hakemine yönelik sportmenliğe aykırı hareketi nedeniyle takdiren 2 RESMİ MÜSABAKADAN MEN CEZASI ile cezalandırılmasına, Cezanın infazının çift sarı kart görmesi sebebiyle oynamaması gereken ilk müsabakayı takiben başlatılmasına,
Aynı müsabakada BURSASPOR Kulübü sporcusu AYHAN TUNA ÜZÜMCÜ'nün, rakip takım oyuncusuna yönelik kural dışı hareketi nedeniyle takdiren 2 RESMİ MÜSABAKADAN MEN CEZASI ile cezalandırılmasına,
5-BEŞİKTAŞ A.Ş. 'nin, 22.12.2009 tarihinde oynanan MANİSASPOR - BEŞİKTAŞ A.Ş. Ziraat Türkiye Kupası futbol müsabakasında, taraftarlarının neden olduğu saha olayları nedeniyle takdiren 5.000.-TL PARA CEZASI ile cezalandırılmasına, 
6-MKE ANKARAGÜCÜ SPOR Kulübü sporcusu YASİN TÜRKVATAN'ın, 23.12.2009 tarihinde oynanan DENİZLİSPOR - MKE ANKARAGÜCÜ A2 Ligi futbol müsabakasında, rakip takım oyuncusuna yönelik kural dışı hareketi nedeniyle takdiren 2 RESMİ MÜSABAKADAN MEN CEZASI ile cezalandırılmasına, 
7-BUCASPOR Kulübü sporcusu MAHMUT ORTAK'ın, 23.12.2009 tarihinde oynanan ESKİŞEHİRSPOR - BUCASPOR A2 Ligi futbol müsabakasında, rakip takım oyuncusuna yönelik kural dışı hareketi nedeniyle takdiren 3 RESMİ MÜSABAKADAN MEN CEZASI ile cezalandırılmasına, 
8-FENERBAHÇE SPOR Kulübü teknik sorumlusu ŞENOL ÇORLU'nun, 23.12.2009 tarihinde oynanan FENERBAHÇE - KARTALSPOR A2 Ligi futbol müsabakasında, müsabaka hakemine yönelik sportmenliğe aykırı hareketi nedeniyle takdiren 2 RESMİ MÜSABAKADA SOYUNMA ODASINA VE YEDEK KULÜBESİNE GİRİŞ YASAĞI CEZASI ile cezalandırılmasına,
Aynı müsabakada FENERBAHÇE SPOR Kulübü sporcusu İSMAİL ASLAN'ın, rakip takım oyuncusuna yönelik hakareti nedeniyle takdiren 2 RESMİ MÜSABAKADAN MEN CEZASI ile cezalandırılmasına karar verildi

