Gol kraliçesi Kamer oldu

Sivas'ta Kız Yatılı İlköğretim Bölge Okulu (YİBO) sınıflar arası futbol turnuvası düzenlenen törenle sona erdi.

Türkiye Futbol Federasyonu, Herkes İçin Futbol Temsilciliği ve Kız YİBO tarafından düzenlenen turnuva sonunda dereceye giren takımlara, Kız YİBO Spor Salonu'nda düzenlenen törenle ödülleri verildi.

Atmacalar adlı sınıf takımının birinci olduğu turnuvada, Yibolular ikinciliği, Fırtınalar ise üçüncülüğü elde etti.
Turnuvada ayrıca en küçük futbolcu Merve Küçükçongar ile en değerli futbolcu İlknur Halıcı, gol kraliçesi Kamer Çaşkurlu ve en sempatik futbolcu Merve Kılıç'a da ödül verildi.

Herkes İçin Futbol İl Temsilcisi Murat Polat, 8 takımın katıldığı turnuvada dereceye giren takımlarla birlikte en küçük futbolcu, en sempatik futbolcu, gol kraliçesi ve en değerli oyuncu kategorilerinde ödüller dağıttıklarını belirtti.
Okul Müdürü Ahmet Turan Şeftali de turnuvada mücadele eden kız takımlarına katılımlarından dolayı teşekkür etti.
Dereceye giren sporcular, Sivasspor forması olan ödüllerini Gençlik ve Spor İl Müdürü Salim Kılıç ve törene katılan diğer davetlilerin elinden aldı.

