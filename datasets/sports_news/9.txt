Samsunspor sil baştan 

Karadeniz ekibi ligin ikinci yarısı için çalışmalara başladı. Teknik direktör Metin Türel futbolcularından istikrarlı olmalarını istedi. 
İdman yaptılar 
Samsunspor, ligin ikinci yarısı için hazırlıklarına dün kendi tesislerinde yaptığı çalışmayla başladı. Çalışma öncesi futbolcularıyla bir toplantı yapan Teknik Direktör Metin Türel, oyuncularından öncelikle istikrar istediğini vurgularken her şeye yeniden başlayacaklarını söyledi. 
Yeniden başlıyor 
Türel, 4 Ocak'ta başlayacak Girne kampına da çok önem verdiğini vurgulayarak ‘‘Samsun ve KKTC'de yapacağımız çalışmalarla lige çok iyi durumda gireceğiz. Çok çalışmamız gerekiyor. Ligi yeni başlamış gibi görüyorum’’ dedi. Kadro dışı bırakılan kaleci Göksel'in Ç.Dardanelspor'a transfer olacağı öğrenildi. 

