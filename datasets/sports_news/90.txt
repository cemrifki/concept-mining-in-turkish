Takımı diriltmenin mücadelesindeyiz

Bank Asya 1. Lig takımlarından Çaykur Rizespor'un teknik direktörü Mehmet Şansal, hayal kırıklığı içerisinde olan bir takımı diriltmek için mücadele verdiklerini söyledi.

Şansal,  iyi bir kamp dönemi geçirmeyi amaçladıklarını belirterek, ligin ikinci yarısındaki hedeflerinin ilk yarıda kaybettikleri puanları telafi etmek olduğunu ifade etti.

Takım olarak başarılı olacaklarına inandıklarını kaydeden Şansal, şöyle devam etti:

“İlk yarının son üç maçında takım beklentilerin dışında kaldı. Herkesin beklentilerine yanıt verebilecek bir takımın üretilmesi için devre arasını çok iyi kullanmalıyız. Hayal kırıklığı içinde olan bir takımı diriltmenin mücadelesini veriyoruz. Bireysel anlamda çok tecrübeli olan futbolcularımızın bunu başaracağına inanıyorum. İkinci yarı herkesin arzuladığı mücadele gücü yüksek bir Çaykur Rizespor sahada olacak.”

