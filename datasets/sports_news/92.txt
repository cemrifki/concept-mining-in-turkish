Hido sustu Ersan ve Memo coştu

Amerikan Profesyonel Basketbol Ligi'nde (NBA) Toronto Raptors'ın sahasında Charlotte Bobcats'i 107-103 yendiği maçın ilk yarısında sakatlanan milli basketbolcu Hidayet Türkoğlu 2 sayıyla oynadı.

Air Canada Center'da 18 bin 979 kişinin izlediği karşılaşmanın ilk yarısı tamamlanırken sağ dizinden sakatlanan Türkoğlu, 14 dakika kaldığı oyunda 2 sayı, 5 asist ve 2 ribaunt üretti. Toronto ekibinde Chris Bosh, 33 sayı, 13 ribaunt ve 2 asistle maçın en skorer ismi olurken, maçın diğer etkili isimleri Andrea Bargnani 28, Marco Belinelli de 13 sayı üretti.

Konuk takımda ise Stephen Jackson 30, Raymond Felton 23, Gerald Wallace da 15 sayı ile oynadı.

Doğu Konferansı Atlantik grubu takımı Toronto Raptors'ın ligde 16 galibiyeti ve 17 yenilgisi, Güneydoğu grubunda mücadele eden Charlotte Bobcats'in ise 12 galibiyeti, 18 yenilgisi bulunuyor.

UTAH DEPLASMANDA GALİP

Utah Jazz'ın deplasmanda Minnesota Timberwolves'u 107-103 ile geçtiği maçta, milli basketbolcu Mehmet Okur 16 sayıyla oynadı.

Target Center'daki karşılaşmanın 33 dakikasını sahada geçiren Mehmet Okur, 16 sayı, 8 ribaunt ve 2 asistlik performans sergiledi. Jazz'da Deron Williams 21 sayı atarken, 12 asist ve 6 ribauntluk istatistiğe ulaştı, Ronnie Brewer da 20 sayı üretti.

Minnesota temsilcisinde ise Al Jefferson 21, Kevin Love 17, Wayne Ellington da 13 sayıyla oynadı.

Batı Konferansı Kuzeybatı grubunda yer alan Utah Jazz'ın 18 galibiyeti, 13 mağlubiyeti, Batı Konferansı Kuzeybatı grubunda mücadele eden Minnesota Timberwolves'un ise 7 galibiyeti, 26 yenilgisi bulunuyor.

ERSAN'IN TAKIMI MAĞLUP

Ersan İlyasova'nın takımı Milwaukee Bucks ise deplasmanda Orlando Magic'e 117-92 yenilirken, milli basketbolcu 13 sayı üretti.

Karşılaşmaya ilk 5'te başlayan ve 28 dakika sahada kalan İlyasova 13 sayı, 7 ribaunt ve 3 asistle oynadı. Brandon Jennings'in 20, Luke Ridnour'un 16, Andrew Bogut'un da 15 sayısı takıma yetmedi.

Rakip takımı galibiyete götüren isimler ise 25 sayıyla yıldızlaşan Vince Carter, 17 sayı, 10 ribaunt ve 1 asistle “double-double” yapan Dwight Howard oldu.
Doğu Konferansı Merkez grubunda mücadele eden Bucks'ın 12 galibiyeti ve 18 yenilgisi, Güneydoğu grubunda yer alan Magic'in ise 23 galibiyeti, 8 mağlubiyeti bulunuyor.

Öte yandan, Cleveland Cavaliers'ın sahasında Atlanta Hawks'ı 106-101 yendiği maçta, 25. doğum gününü kutlayan LeBron James, 48 sayıyla takımını sırtladı.
Ligde alınan diğer sonuçlar şöyle:
