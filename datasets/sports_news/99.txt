Galatasaray'ın 2009 karnesi
Galatasaray Futbol Takımı 2009 yılında Turkcell Süper Lig'de düş kırıklığı yaşarken, 2008-09 sezonunu 5. olarak tamamladı.

Avrupa'da lige oranla daha başarılı bir görüntü çizen sarı-kırmızılılar, 2008-09 sezonunda UEFA Avrupa Ligi'ne 4. turda veda etti.

Sarı-kırmızılılar, 2009 yılında yaptığı 56 resmi maçta 31 galibiyet, 11 yenilgi ve 14 de beraberlik alırken, rakip filelere 102 gol atıp, kalesinde 62 gol gördü.

2009'DA 5. BİTİRDİ

Galatasaray, 2009 yılında Turkcell Süper Lig'i 5. sırada tamamlarken, bu sezonun ilk yarısını ise 2. olarak bitirdi.
Taraftarlarını zaman zaman üzen sarı-kırmızılılar, 2009 yılında ligde oynadığı 34 maçta 18 galibiyet, 7 beraberlik ve 9 yenilgi aldı. Rakip fileleri 52 kez havalandıran Galatasaray, toplam 41 gol yedi ve 61 puan topladı.

HİÇ KUPA KAZANAMADI

2008 yılında şampiyonluğu ve Süper Kupa'yı kazanan Galatasaray, 2009 yılını ise kupasız kapattı.
Ligi, hedefin gerisinde tamamlayan “Cim bom”, 2008-09 Sezonu'nda Türkiye Kupası'na ise Sivasspor'a penaltılarla mağlup olarak elendi.

DERBİLERDE TEK GALİBİYETİ VAR

Sarı-kırmızılılar, 2009 yılında ezeli rakipleri Galatasaray ve Beşiktaş ile toplam 4 maç oynadı.

Galatasaray, 2009 yılında yaptığı 4 derbi maçın sadece 1'ini kazanırken, 2 mağlubiyet, 1 de beraberlik aldı.

Cim-bom, derbilerde rakip filelere 5 gol atarken, kalesinde de 5 gol gördü.

Galatasaray'ın 2008 yılında oynadığı derbi maçlar ve sonuçları şöyle:

Tarih Maç Organizasyon Sonuç
---------- --------------- ------------ -----
12.04.2009 G.Saray-F.Bahçe Lig 0 - 0
24.05.2009 Beşiktaş-G.Saray Lig 2 - 1
12.09.2009 G.Saray-Beşiktaş Lig 3 - 0
25.10.2009 F.Bahçe-G.Saray Lig 3 - 1

AVRUPA KUPASINDA GALATASARAY

Galatasaray, 2009 yılında Avrupa kupasında toplam 16 maç oynadı.

2008-09 sezonunda UEFA Avrupa Ligi'ne Almanya'nın Hamburg takımına deplasmanda 0-0 berabere kalmasına rağmen, evinde 3-2 mağlup olarak 4. turda elenen Galatasaray, bu sezon ise UEFA Kupası'nda grubunda lider olarak üst tura yükseldi.

“Cim Bom”, 2009'da Avrupa kupalarında oynadığı 16 maçta 9 galibiyet, 5 beraberlik, 2 yenilgi elde edip, 38 gol attı, 14 de gol yedi.


